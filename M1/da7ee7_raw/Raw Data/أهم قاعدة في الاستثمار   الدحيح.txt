1.099: "مستر (حسين)"، الشابّ "سعيد" وصل.
3.039: خلّيه يدخل فورًا.
4.372: انت متأكد  يا "مستر (حسين)" من الولد دا؟
6.157: إلا متأكد!
7.632: اللي ما تعرفهوش عني يا "أنيس"،
إني مش رجُل أعمال أو ملياردير تقليدي،
11.775: لأ!
13.294: أنا شخصيتي مختلفة.
15.633: بأحب أساعد الناس،
17.478: وخصوصًا، الشابّ "سعيد".
20.695: "سعيد" اللي واجه العصابة...
23.225: اللي سرقوا بيته وقتلوا عياله،
26.709: وحبسوه.
28.744: لازم أستثمر في أفكار الشابّ دا. سامعني؟
31.817: معلش يا فندم،
بس إيه علاقة الكلام دا بالاستثمار؟
37.531: إش، إش، إش!
39.116: عمّنا وعم الناس، إيه الوجاهة دي؟!
41.986: خُد بالك، اللي ما بيكبرش لكبيره،
44.443: بيتقَصّ تقديره!
46.011: اتفضل بقى، قولّنا إيه أفكارك الاستثمارية.
49.309: دا لو عندك أفكار أصلًا!
51.411: أفكار بس؟!
53.499: خُد بالك!
54.781: اللي يستثمر في الصحاب،
56.607: أحسن من اللي يستثمر في التراب.
58.32: بُص بذمتك!
59.536: هايل!
60.612: أحسن ما نستثمر في تراب.
63.093: قصده، نبعد عن الاستثمار العقاري.
65.407: يعني، هو دا اللي حضرتك فهمته من اللي قاله؟!
67.331: بس! بس! بس! بس!
68.61: رائع! كمّل يا "سعيد"، قول.
70.04: يا سعادة الباشا،
71.334: أنا بعد ما حاربت كل أفراد العصابة،
73.685: أقدر أقولّك اللي اتعلّمته من رحلتي،
76.125: واللي اعتمدته.
77.1: اسمع دي، وما تسمعهاش من غيري،
78.764: السندان بينام مرتاح،
80.629: والخاين بيطبّق للصباح!
82.65: والخاين بيطبّق للصباح.
85.356: الله! انت فاهم قصده هنا إيه؟
86.883: قصده إن ما نستثمرش في التطبيقات.
88.978: بالفعل، السوق دا بيُقَع. ممتاز!
91.349: أكيد طبعًا مش قصده!
92.612: دا مش عارف بيتكلم على إيه!
93.999: دا بيقول أمثال وِحشة بس!
98.955: طيب. أنا هأستسلم خلاص.
100.99: قولّنا بقى يا أستاذ "سعيد"،
إيه الاستثمار اللي حضرتك جاي عشانه؟
103.845: أيوة يا "سعيد" بقى، شوقتنا،
قولّنا إيه مشروعك!
106.645: أنا جاي النهاردة يا باشا،
108.342: أحط إيدي في إيدك،
110.019: عشان نتحَد،
111.536: ونشتري بيت العيلة والورشة بتاعة أبويا.
114.139: عظيم! وأنا موافق.
116.411: وأنا مستقيل يا فندم!
117.671: عظيم! وأنا موافق.
118.938: بس قبل ما أمشي،
120.535: عايز أقولّك،
121.962: إنك نسيت آخر فرد في العصابة.
130.605: عيب عليك!
131.793: ودي تفوتني برضه؟!
134.718: المعدن الرخيص بيبان،
136.538: حتى ولو بعد أوان!
140.01: المعدن!
142.743: قصده البيتكوين!
145.731: "حسين" بيه!
148.211: أنا استسلمت!
150.835: طب والورشة؟!
159.022: أعزائي المشاهدين،
السلام عليكم ورحمة الله وبركاته،
160.122: أهلًا بكم في حلقة جديدة،
من برنامج "الدحّيح"!
162.095: ChatGPT، يا عزيزي،
وصل لـ100 مليون مستخدم في أقل من 3 شهور،
165.26: ودا وقت قليل جدًا جدًا،
166.736: "تيك توك"، يا عزيزي، اللي بيخلّيكش تعرف تنام،
خد تقريبًا 9 شهور،
169.896: "إنستجرام" اللي ما بيخليكش تعرف تعيش،
أخد 30 شهر.
172.318: فجأة، العالم كدا قالّك، "يا لهوي! إيه دا؟!
174.043: دا باين موضوع الذكاء الاصطناعي دا
حقيقة ولّا إيه؟!
176.152: واضح إن هو دا المستقبل!
الحق يا لا! استثمر يا لا!
178.718: حُط يالا فلوسك في الـAI يا لا،
خلّيها الـDouble!
180.82: واضح إن الـAI هيعمل ثورة معلوماتية،
زي ما الإنترنت عملها."
184.749: المستثمرين، يا عزيزي،
أول ما لمحوا طرف الـAI، ما استنّوش،
188.319: "مايكروسوفت"، يا عزيزي،
راحت استثمرت 10 مليار دولار
190.897: في OpenAI اللي عاملة ChatGPT،
192.952: تقييم، يا عزيزي، شركة OpenAI
أصبح 30 مليار دولار.
196.425: وهنا، يا عزيزي، حصل حماس غير عادي
في عالم الاستثمار والشركات.
199.585: شركة BuzzFeed أعلنت في يناير 2023
202.137: إن جزء كبير من محتواها
هيبقى لمساعدة الذكاء الاصطناعي.
205.629: وهوب! السهم نط 150%،
207.719: بعدها، يا عزيزي، الشركات كلها بَقِت تقول،
209.461: "يا جماعة يا مستثمرين،
على فكرة، احنا شركة AI!
212.842: ولو احنا مش شركة AI،
فاحنا بنستخدم الـAI في كل حاجة بنعملها."
216.863: الـGraph اللي قُدّامك دا، يا عزيزي، بيورّيك،
218.466: عدد المرات اللي تم فيها ذِكر كلمة AI
على مدار آخر 10 سنين.
223.058: فجأة كدا، يا عزيزي، بتلاقي حصل Boom
225.803: في المرات اللي بيتقال كلمة AI
أو حاجات Related للـAI،
229.706: الفلوس كلها رايحة بتجري هناك.
231.37: شركة زي شركة "إنفيديا"
سهمها طالع لحد دلوقتي أكتر من 400%،
235.463: في أحد الأيام، قيمة الشركة زادت
184 مليار دولار، في يوم واحد.
239.909: أنا مش عايزك، يا عزيزي، تعتاد الأرقام!
241.355: !Do Not Normalize Billions
242.838: دا اتضاف على قيمة شركة في يوم!
244.996: "(أبو حميد)، بيني وبينك،
246.142: الكلام عن الاستثمار والمليارات والـ400%
فتحوا نِفسي على الاستثمار.
250.413: (أبو حميد)، أنا هأحط فلوسي في شركات الـAI،
وأستفيد من الثورة،
254.159: وأعمل 400% زي ما حصل في (إنفيديا)
عشان ثورة الـAI،
257.109: أو أعمل 13000% زي ما حصل في (تسلا)،
عشان ثورة الـElectric Cars،
261.127: أو 204000% زي ما حصل في (أمازون)
عشان ثورة الإنترنت.
265.136: أنا عايز أبقى غني يا (أبو حميد)،
وأدوّر فلوس!"
267.454: أولًا، انت ما معاكش فلوس تشتري باقة
تشوفني على 480 بدل 240!
271.754: عزيزي، انت ما تعرفش
شكل "الدحّيح" الحقيقي لحد دلوقتي!
273.875: أنا أوسم من كدا بكتير!
أنا وشي مش كله مربعات!
276.235: أنا بأهزر معاك، يا عزيزي، انت معاك فلوس،
277.565: وحتى لو كان مبلغ صغير،
إن شاء الله مع الاستثمارات يزيد.
279.824: ولكن لا تتسرع!
281.31: أنا عارف كويس أوي إن انت بتفكر
انت وناس كتيرة
283.696: ازاي تقدر تستفيد من هذا الموضوع،
285.313: شايف إن فيه ثورة
في عالم التقنية بتحصل قُدّام عينيك.
287.673: ولكن، يا عزيزي، خلّيني أفاجأك،
289.099: التصور اللي عندك دا، يا عزيزي،
290.463: واحد من أكبر الـMisconceptions
في مجال الاستثمار.
293.541: دا خطأ شائع، وخلّيني أقولّك ليه.
295.092: في خطاب شهير لـ"وارن بافت"
296.386: واحد من أعظم،
إن لم يكن أعظم مستثمر في التاريخ،
298.848: سنة 1999، كان بيتكلم، يا عزيزي،
على صناعة العربيات،
302.123: وبيقول أد إيه صناعة العربيات دي
كانت صناعة ثورية ومهمة جدًا،
306.082: غيّرت وقتها، ولحد النهاردة،
من شكل المدن وشكل حياتنا.
309.772: النهاردة المدينة، يا عزيزي،
بقت مُصمَّمة للعربية،
312.516: شكل الشوارع ومقاساتها
بقت معمولة على مقاس العربية،
315.422: مش على مقاس حضرتك.
316.199: "وارن بافت" بيحكي ويقول إن انت
لو كنت موجود في "أمريكا" في وقت العشرينات،
319.112: لمّا كانت هذه الطفرة الصناعية بتحصل،
321.268: فكان فيه أكتر
من 2000 شركة عربيات في "أمريكا".
324.556: لو كنت اتحمست،
زي ما انت متحمس دلوقتي كدا،
327.193: ورُحت استثمرت في هذه الصناعة العظيمة،
330.101: اللي بالفعل تاني، يا عزيزي، هتغيّر العالم،
331.969: ما هياش سبّوبة، ما هياش حَجَر كريم
سعره غالي، عشان الطلب عليه كبير،
335.631: لأ، دي ثورة في التقنية، وثورة في الصناعة.
339.05: لو كنت بقى بالحماس دا كله،
ورُحت استثمرتلي في شركات العربيات،
342.451: كان، يا عزيزي، زمانك فلّست،
وبتشوفني على 144.
345.323: "ياه يا (أبو حميد)!
طب ما كدا مجال العربيات دا مجال غدّار!"
347.412: يا عزيزي، دي ظاهرة معروفة في عالم الاستثمار،
مش في العربيات بس،
350.762: شُفناها في القرن الـ18،
352.173: لمّا الإنجليز، يا عزيزي، بقوا مهووسين
بعمل قنوات المراكب تمشي فيها،
356.67: فحصل استثمار وحصل اهتمام،
359.114: وكله راح ناحية الصناعة دي،
360.74: وبعدها، حصل فقاعة، وبعدين انهيار!
362.856: شفناها كمان، لمّا الإنجليز اتهوسوا
بسكك الحديد في القرن الـ19،
366.524: وحطوا استثمارات وحطوا اهتمام،
368.873: وبعدها، حصل فقاعة، وبعدين انهيار!
371.175: شُفناها في "أمريكا"، في أواخر التسعينات،
372.944: لمّا العالم كله اتهوس
بشركات الإنترنت الصغيرة
376.143: اللي هتغيّر شكل العالم،
377.583: فهيحُطوا استثمارات واهتمام،
379.555: بعدها، شُفنا فقاعة، وبعدين انهيار!
381.645: دا، يا عزيزي، بالمناسبة الانهيار
اللي كان "وارن بافت" بيتوقعه سنة 1999،
386.889: الانهيار المعروف بـ...
389.6: لمّا هنشوف شركات زي Pets.com
391.53: تنزل قيمتها السوقية
من 300 مليون دولار لصفر،
394.389: ولمّا وقتها، شركة كبيرة ومعروفة ومؤثّرة
ومهمة في العالم النهاردة،
399.351: اسمها "أمازون"،
وقتها هتفقد 95% من قيمتها السوقية،
404.24: %95 يا عزيزي!
405.505: "أمازون" دي النهاردة
قيمتها تتعدّى التريليون دولار.
408.211: وحتى مؤشر "ناسداك"،
اللي مُدرَج فيه أهم شركات تكنولوجيا،
412.12: خسر أكتر من 70% من قيمته.
414.518: هنا، يا عزيزي، تاني،
احنا بنتكلم على صناعات في غاية الأهمية،
418.643: صناعة القنوات، اللي المراكب بتتحرك فيها،
صناعة مهمة،
421.49: صناعة القطورات
اللي هتوصّل المدن وتعمل تجارة، صناعة مهمة،
425.496: صناعة الإنترنت، اللي هتوصل العالم ببعضه،
428.111: وهتخلّي المعرفة Accessible ومنتشرة،
صناعة مهمة،
431.324: ما هياش Bubbles كاذبة.
432.867: ولكن كتير من الناس
اللي بيفهموا في الاستثمار
435.009: بيقولّك، "ما تنجذبش للصناعات المهمة
437.699: اللي الناس كلها عارفة دلوقتي أنها مهمة."
439.828: بالعكس بقى، يا عزيزي، واسمع دي من أخوك،
441.522: أو مش من أخوك يعني،
لأن أخوك ما بيفهمش!
443.215: على حسب كلام "جيرمي سيجيل"،
444.744: وهو بروفيسور في علم الـFinance
في كلية "وارتون"، جامعة "بنسلفانيا"،
448.762: وهي واحدة
من أهم كليات الـBusiness في العالم،
451.332: اللي هي بتنافس "هارفارد" يعني،
452.434: الراجل دا بيقول في كتابه،
Stocks for The Long Run،
454.55: إن انت Actually، Actually،
لو استثمرت في صناعة بتموت،
458.278: ممكن تعمل فلوس أكتر.
459.902: - "إيه دا؟! بجد يا (أبو حميد)؟!"
- على حسب كلامه، آه.
461.74: خلّيني، يا عزيزي، أشرحلك بمثال.
463.246: شركات سكك الحديد
كان حجمها في مؤشر S&P500،
466.239: دا المؤشر اللي بيضم أحسن 500 شركة
وأكبر 500 شركة في "أمريكا"،
469.223: كان نسبته 63%،
470.956: فـ63% من أكبر 500 شركة في "أمريكا"،
474.18: شركات لها علاقة بالـRailway، بسكك الحديد،
477.13: الشركة دي فضلت تنزل، يا عزيزي،
لحد ما وصلت سنة 2019 لـ1%!
482.272: بكل التعريفات دي، يا عزيزي،
دي صناعة بتندثر،
484.931: من 63% أوائل القرن اللي فات، لـ1%.
488.777: انت، يا عزيزي، بقى
لو كنت استثمرت في صناعة سكك الحديد،
491.685: كان زمانك عامل فلوس أكتر
من لو كنت استثمرت في النقل الجوي،
494.881: اللي هو طفرة، يا عزيزي.
496.027: إن انت، يا عزيزي، تركب الطيارة، تغمّض عينك،
498.185: وفي خلال ساعات،
تكون رُحت الناحية التانية من كوكب "الأرض"،
501.413: دي طفرة، أجدادك ما كانوش يحلموا بيها!
503.264: مش بس كدا،
انت لو كنت استثمرت في شركات الحديد دي،
505.8: كنت عملت فلوس أكتر
من لو كنت استثمرت في الـS&P500 كله!
509.273: "(أبو حميد)، بصراحة، أنا حاسس
إن انت بتقول آراء مختلفة عن الشائع،
512.259: وبتحاول تثير الجدل وخلاص!"
513.725: خلّيني، يا عزيزي، أقولّك مثل تاني،
عشان حاسس إن انت مش مصدّقني.
515.862: خلّيني أسألك سؤال، يا عزيزي،
517.03: لو احنا رجعنا لسنة 1971،
518.893: وقُلتلك، هتحط فلوسك في شركات الـSoftware،
ولّا تحط فلوسك في شركات البترول؟
523.531: هتختار إيه؟
524.324: "طبعًا يا (أبو حميد)،
هأختار صناعة الـSoftware،
526.008: لأن دي صناعة متطورة، هتغيّر العالم بالفعل.
528.052: لكن البترول،
خلاص العربيات الكهربا هتيجي تبدّله."
530.652: خلّيني أفاجأك، يا عزيزي، وأقولّك
إن انت لو كنت حطيت دولار
533.221: في شركات الـSoftware سنة 1971،
535.898: كان زمانه راجعلك في 2019، 74 دولار.
538.968: "هه؟! ما شاء الله يا (أبو حميد)!
شُفت؟ طلعت صح!
541.433: - مربوحة أهي يا (أبو حميد) وشغالة!"
- انتظر يا عزيزي!
543.836: لو كنت، يا عزيزي، حطيت نفس الدولار دا
في شركات البترول،
546.671: اللي "أمريكا" ما بتحبهاش
و"الصين" ما بتحبهاش،
548.971: والعالم ما بيحبهاش والبيئة ما بتحبهاش،
وما فيش حد بيحبها،
551.941: والناس عمّالة تستثمر يمين وشمال
عشان تلاقي مصادر طاقة متجددة،
555.07: لو انت بقى كنت استثمرت
في هذه الصناعة الوِحشة الكُخّة المتأخرة دي،
559.633: كان زمان الدولار اللي حطيته
سنة 2019 يبقى 134 دولار.
564.74: يعني Double الفلوس
اللي كانت هتجيلك من الـSoftware.
566.909: اللي بأقولهولك دا، يا عزيزي،
بيوصلّنا معنى مهم جدًا جدًا،
569.635: إن الاستثمار الناجح
مش شرط بالضرورة يبقى في الأعلى قيمة،
573.471: لأن الأعلى قيمة، طول ما انت بتشتريها
بسعر أعلى من قيمتها، هتخسر،
578.121: والأقل قيمة، طول ما انت بتشتريه
بسعر أقل من قيمته، هتكسب.
582.886: فآه، صناعة الـSoftware مهمة وحلوة وثورية،
586.315: بس سعرها هيبقى غالي،
لأن الناس كلها عارفة إنها مهمة وحلوة وثورية،
591.332: فبالتالي، سعرها أعلى من قيمتها العالية،
594.025: وصناعة زي صناعة البترول،
595.662: اللي الناس بتكرهها وما بتحبهاش،
597.487: غالبًا سعرها بيبقى أقل من قيمتها الحقيقية،
600.376: فلو اشتريتها، بتكسب فيها،
601.651: أخرج، يا عزيزي، Cashback،
أرجع Cash Flow، وأفهّمك كل حاجة.
605.451: أنا عارف، يا عزيزي، انت جاي هنا ليه.
606.981: انت عايز تحافظ على قيمة فلوسك،
608.758: أو عايز تستثمر، فتكبّر من حجم فلوسك.
610.897: "والله يا (أبو حميد)،
أنا لا معايا فلوس، ولا عايز أستثمر،
612.645: انت اللي واخدني كوبري
عشان تشرح اللي انت عايزه!"
614.793: تمام، Ok.
أنا سعيد إن الهجوم بيننا بقى رايح جاي.
616.983: خلّيني، يا عزيزي، أشرحلك
ازاي تقدر تستثمر، فتقدر تكبّر من حجم فلوسك.
620.365: أول سيناريو، هو إن انت تشتري Index، "مؤشر".
623.476: مؤشر الـS&P500،
اللي اتكلمنا عنه في حلقة "الاستثمار"،
625.924: على مدار الـ100 سَنة اللي فاتوا،
تقريبًا بيجيب 10% في السنة،
629.186: النوعية دي من الاستثمار،
إن تشتري ETF، صندوق فيه شركات كتير،
632.773: دا اسمه Passive Investing،
634.29: فأنا مش هأقعد بقى
أنقّي وأختار شركات وأعمل الكلام دا،
637.034: لأ، أنا هأشتري صندوق ETF،
639.682: ويلّا، خلاص بقى، انت انمو براحتك، مع نفسك!
642.089: Passive، يعني من غير مجهود.
643.327: الخبراء، أغلبهم، بينصحوا إن انت تعمل كدا،
645.635: تروح لـIndex، وتحط فلوسك فيه، وشكرًا!
648.506: تعالالي، أبص فيهم بعد 20 سنة بقى.
650.336: السيناريو التاني، يا عزيزي،
إن انت تدّي فلوسك لحد فاهم
653.025: وعنده القدرة إن هو يدير فلوسك،
654.91: حد مثلًا، زي "وارن بافت" شاطر جدًا
إنه يلاقي شركات قيمتها أعلى من سعرها،
659.543: فيُخش يشتري الشركات دي،
ويسيب الشركات دي تنمو براحتها،
662.839: الراجل دا، يا عزيزي،
فلوسه بتزيد تقريبًا، في المتوسط،
666.145: %20 كل سنة، لأكتر من 60 سنة.
669.028: وتقدر، يا عزيزي،
لو انت عايز تستثمر مع "وارن بافت"،
671.002: تشتري السهم بتاع شركة Berkshire Hathaway،
673.345: تخش، يا عزيزي، تشتري السهم،
674.488: وإن شاء الله يجيلك نفس الأرباح
بتاعة هذا الرجُل،
677.233: تشاركه بقى في استثماراته،
زي ما كان "توشكى" مشارك "نجيب ساويرس"!
680.108: فيه ناس تانية،
زي شركة اسمها Act، موجودة في "مصر"،
682.527: دُول، يا عزيزي، بيعملوا Activist Investing،
684.282: بيخشوا يشتروا شركات،
685.687: يعملوا فيها إصلاحات، يغيّروا فيها حاجات،
ويجيب دا، ويحط دا مكان دا،
689.567: وبعدين، يبيعوا الشركات دي.
690.946: عملوا كدا مثلًا مع Sodic،
692.368: دخلوا اشتروا Sodic،
عملوا شوية تغييرات، وباعوها بعد كدا.
694.952: وعلى حسب بعض المصادر، راس المال بتاعهم
بيزيد سنويًا بـ50% على الجنيه،
699.443: والمؤشرات بتقول إنهم بيعملوا IPO،
وداخلين البورصة قريب.
702.213: وطبعًا، يا عزيزي، فيه نماذج كتير.
703.798: في الحالات، يا عزيزي، اللي زي دي،
زي "وارن بافت" مثلًا أو كدا،
706.288: انت بتعتمد على إن انت
بتدّي فلوسك لحد شاطر، فاهم،
708.611: وممكن الشخص أو المؤسسة دي
يبقوا شاطرين كفاية
711.248: لدرجة إن هما حتى
يبقوا بيعملوا فلوس والسوق نازل،
714.018: يعني، تبقى البورصة نازلة،
ودا لسة لأ، أرقامه تمام، وما اتأثرش،
717.843: لأنه غالبًا
اشترى شركات كانت واقعة، سعرها رخيص،
720.936: ما كانش ينفع تقع أكتر من كدا،
لأن دا خلاص آخرها،
723.745: هو بقى لو مستثمر شاطر،
هيبقى عارف حاجة زي كدا.
725.586: أو إن شاء الله يعني،
يقدر يوصل لحاجة زي كدا!
727.511: فبالتالي، لمّا السوق بيبقى نازل،
ما بيتأثرش أوي.
729.629: عندنا مثلًا،
مستثمر شهير اسمه "ستانلي دراكنميلر"،
732.093: الراجل دا، يا عزيزي، لمدة تقريبًا 30 سنة،
734.528: راسماله كان بيزيد بنسبة 30%
On Average في السَنة،
738.435: وعمر ما عدّى عليه سَنة كاملة،
وثروته نزلت فيها.
740.912: في آخر كل سنة، الراجل بيطلع كسبان.
742.509: فدا، يا عزيزي، سيناريو ممكن يحصل،
744.349: إن انت تدّي فلوسك لحد بيفهم.
745.731: وفيه سيناريو تالت، يا عزيزي،
747.033: إن انت تستثمر فلوسك بنفسك،
749.217: تعتمد على نفسك في أمل
إن انت تجيب أرباح أكتر من الـS&P500.
753.335: "ثانية واحدة يا (أبو حميد)!
754.446: انت مدلّس وبتغيّر كلامك!
756.351: يا حرباء السرديات يا متلوّن!
758.342: مش انت بذات نفسك،
بنفس الوش دي ونفس الـ(تي شيرت)
760.896: قلتلي إن (وارن بافت) وكل المستثمرين الكبار
763.976: بينصحوا إن احنا نشتري المؤشر؟
765.779: ليه بتقولّنا إن أنا
أدّي فلوسي لمستثمر شاطر،
768.429: أو إن أنا أستثمر الفلوس دي بنفسي
كـOption أصلًا؟"
771.206: بصراحة، يا عزيزي،
أنا بأقولّك كل هذا الكلام لعدة أسباب،
773.37: الأغلب من الناس متفقين إن دا الصح،
776.166: ولكن هناك بعض الآراء المحترمة
778.352: بتقول إن، "خدوا بالكم يا جماعة!
دا مش شرط يفضل صح."
781.447: "مين يا (أبو حميد) الناس دي؟
هل هما ناس ذوي قيمة بالفعل؟
784.651: ولّا هما أصدقاءك،
وبتحاول يعني تعمل جميلة على قفانا؟!"
787.57: واحد، يا عزيزي، من هؤلاء الناس
هو الدكتور "محمد العريان"،
790.468: رئيس كلية "كوينز" في جامعة "كامبريدج"،
792.564: والمستشار الاقتصادي لشركة Allianz.
794.589: "عشان كدا يا (أبو حميد)!
796.057: عشان صديقك، وشغال زميل معاك،
بيعلن هو كمان لنفس الشركات!"
799.784: عزيزي، لو أنا صديق لـ"محمد العريان"
ما كانش زماني عندي السجادة دي،
802.384: وما كانش زماني
بأعمل برنامج على الـ"يوتيوب"!
803.92: كان زماني بأعمل برنامج "ناسا"!
805.153: كان زماني زرعت شعري!
806.234: المهم، يا عزيزي، دكتور "محمد العريان"
شايف إنه مش أحسن حاجة، في رأيه،
809.504: إن انت تشتري الـIndex دا
وتعمل كويس الفترة الجاية،
812.345: هو شايف إن الفترة الجاية
هتبقى فترة الـSmart Money، الفلوس الذكية،
816.385: المستثمرين الأذكياء اللي بيحركوا الفلوس
818.926: في أماكن تستحق إنها تاخد الفلوس.
821.189: واحد تاني عنده نفس الرأي،
وهو "سيث كلارمان".
823.71: "ودا يا ترى يا (أبو حميد)
اللي هتمضي معاه الإعلان الجاي ولّا إيه؟!"
826.28: "سيث كلارمان"، يا عزيزي،
واحد من أهم المستثمرين في العالم،
829.205: بيدير أكتر من 29 مليار دولار،
831.807: وله، يا عزيزي، كتاب مهم جدًا
اسمه Margin of Safety.
834.027: خلّيني أقولّك
إن أهم حاجة تعرفها عن "كلارمان"
835.883: إن "وارن بافت"،
وتاني دا، يا عزيزي، أعظم مستثمر في التاريخ،
839.104: بيقول إن هو لو هيتقاعد في يوم من الأيام،
841.73: فـ"سيث كلارمان" واحد من التلاتة في العالم
844.757: اللي هيخلّيهم يديروا فلوسه.
846.423: اللي عايز أقوله، يا عزيزي،
إن دا راجل مش زيي،
848.247: دا راجل بيفهم بجد.
849.399: أنا كل دا بأحاول أدّيله علامة زرقا،
عشان تعرف إن كلامه مهم،
851.755: الراجل دا، يا عزيزي، قال كذا مرة
إن هو ضد فكرة الـPassive Investing،
855.015: مش بس كدا، بنشوف تقارير بعض الشركات،
زي J.P. Morgan وVanguard وUPS،
859.045: بتقول إن الـS&P500
مش هيجيبلك خلال الفترة اللي جاية
862.391: الـ10% اللي طول عمرهم بيجيبهم.
864.253: "(أبو حميد)، خلّيني أسألك سؤال،
هما ليه بيقولوا كدا؟
866.253: هل هما عندهم معلومة؟
ولّا دي اجتهادات شخصية؟"
868.588: والله، يا عزيزي، زي ما قُلتلك،
الموضوع دا حواليه خلاف كبير،
871.35: فيه ناس شايفة إن،
"انت، لأ، كمّل في الـPassive."
873.053: وناس شايفة، "لأ، ما تكمّلش!"
874.397: واحدة من الأسباب
اللي الناس بتقول "ما تكمّلش فيه"،
877.435: إن الشركات في السوق الأمريكي غالية جدًا.
879.625: "غالية بكام يعني يا (أبو حميد)؟!"
880.802: أنا شايلّي بتاع 140 جنيه للزمن!
ممكن أحطهم فيها."
883.631: الحقيقة، يا عزيزي، إن هي ما بتتحسبش كدا،
885.202: أبسط حاجة، أبسط طريقة خالص،
886.847: إن انت تقول إن شركة معيّنة غالية
888.691: هي إن انت تشوف Ratio معيّن
اسمه الـP/E Ratio،
891.873: دا، يا عزيزي، الـPrice to Earnings Ratio،
894.348: نسبة السعر للأرباح،
895.876: يعني سعر الشركة
تقسمه على مكاسبها.
898.143: يعني مثلًا،
خلّينا نتخيل شركة بتكسب 5 دولار،
900.57: والشركة دي قيمتها السوقية 100 دولار،
902.981: يبقى الـP/E بتاع الشركة دي
100 نقسمها على 5، تبقى بـ20.
907.197: هنا، الـP/E بتاع الشركة بـ20،
909.384: يعني الشركة 20 مرّة قيمة مكاسبها.
911.966: لو جينا بقى، يا عزيزي، خدنا كل الشركات
اللي في الـS&P500،
915.136: وقسمنا قيمتهم على أرباحهم
عشان نطلّع الـP/E بتاع الـS&P500،
919.848: هيطلع 28.
921.481: "ياه يا (أبو حميد)! إيه؟!
922.468: (أبو حميد)، هو دا غالي ولّا رخيص؟
عشان أعرف أتفاعل ازاي!"
924.648: دا، يا عزيزي، غالي جدًا،
925.995: دي حاجة بعض الناس بتشوفها Overpriced.
928.149: لو جيت، يا عزيزي،
قارنت الرقم دا ببقية العالم،
930.494: هتلاقيه غالي أوي،
931.648: هتلاقي مثلًا،
دولة زي "الصين" بشركاتها بتقنياتها،
934.961: الـP/E Ratio
بتاع الشركات اللي فيها تقريبًا 8،
938.264: دولة زي "قطر"، 11، دولة زي "مصر"، 10.
940.905: "(أبو حميد)،
طب (دمشق) عاملة كام في اللعبة؟!"
942.56: عزيزي، احنا بنتكلم على Ratio مهم،
مش بنتكلم على "بنك الحظ"!
945.172: ممكن نرجع؟ ممكن نتوب ونرجع لربنا؟
947.118: مش بس كدا، يا عزيزي، احنا لو قارننا
الـP/E Ratio بتاع السوق الأمريكي النهاردة،
951.154: بالـP/E Ratio التاريخي بتاع السوق الأمريكي،
هنلاقيه 15،
954.873: على مر التاريخ،
الـP/E Ratio بتاع الـS&P500 كان 15،
959.092: وعلى مر آخر 15 سنة، كان تقريبًا 19،
962.035: كونه دلوقتي وصل لـ28،
دا معناه إنه غالي جدًا جدًا جدًا.
966.458: P/E 28، يا عزيزي، يعني انت محتاج 28 سنة
970.861: تجمّع كل أرباح الشركات
972.5: عشان ترجّع قيمة استثمارك،
فدا وقت طويل جدًا.
975.602: انت النهاردة، يا عزيزي،
لمّا تيجي تشتري شقة بمليون،
977.987: وتأجّر الشقة أم مليون دي بـ10 آلاف جنيه،
980.466: بترجّع تقريبًا قيمة استثمارك
في Range الـ8 سنين،
983.385: فعلى حسب كلام بعض المحللين،
دا سعر غالي جدًا،
986.146: آه، السوق الأمريكي بينمو
وAI وتطورات وصفقات،
990.477: بس دا بيخلّي الـRisk هنا عالي شوية.
993.117: هي والسوق الهندي، بالمناسبة،
السوق الهندي تقريبًا 24 أو 25.
995.882: دا، يا عزيزي، شرح مُبسَّط
وكافي ووافي تاخده منّي.
1005.64: اطمن، يا عزيزي، الموضوع فيه فلوس،
ودا تبسيط مُخِلّ.
1007.986: الـP/E، يا عزيزي، ببدّينا فكرة ولو بسيطة،
1010.088: عن إذا ما كانت الشركات
اللي بنبص فيها أو بنستثمر فيها غالية ولّا لأ.
1014.465: - "(أبو حميد)، أنا جاتلي فكرة عبقرية!"
- إيه يا عزيزي؟
1016.923: "احنا نمشي ونشمشم حوالين الشركات
اللي الـP/E بتاعها قليل،
1022.04: فمثلًا، لو الشركة بتاعتنا الـP/E بتاعها 1،
1025.818: فدا معناه إن الشركة أرباحها
هتجيب سعرها في سنة واحدة،
1030.077: فأنا أDouble فلوسي!
مين (أحمد الريّان) Now؟"
1034.107: مثال في مَحَلّه!
1035.099: للأمانة، يا عزيزي،
خطوة إن انت تستثمر فلوسك بنفسك،
1037.576: خطوة فيها بعض التهور!
1039.044: واختيار دايمًا P/E قليل جدًا،
1041.914: فيه الكثير من التهور.
1043.807: تاني، بأكرر نصيحة،
1045.172: أحسن حاجة إن انت تحط فلوسك في Index،
1047.457: أو Portfolio، زي ما شُفنا في الحلقة،
1049.292: أو تدّي فلوسك لحد فاهم.
1050.568: لو انت، يا عزيزي، عايز تاخد المخاطرة،
وبالتالي، تكبّر من الربح اللي ممكن توصلّه،
1055.172: وتاني، فيه مخاطر، بأكّد على دا،
1057.124: فخلّيني آخدك في جولة بسيطة صغننة،
1059.504: في علم الـValuation، "علم التقييم".
1062.435: ازاي أقدر أشوف شركة وأقيّمها،
1064.698: وأشوف، هل سعرها أد قيمتها،
ولّا هل سعرها أقل من قيمتها.
1068.723: عشان لمّا تتفرج على Shark Tank،
تبقى فاهم الكلام بيقول إيه.
1070.496: حاجة مهمة، يا عزيزي، يجب إن انت تفهمها،
1072.418: إن الأسهم هي حق ليك
في أرباح الشركة المستقبلية،
1076.876: انت لمّا بتشتري سهم، انت بتشتري فلوس،
1079.163: الـ"تريكّاية" والشطارة هنا،
إن تشتري الفلوس دي بأرخص من سعرها الحقيقي،
1083.229: يعني، إن انت تشتري الجنيه بـ50 قرش،
1085.585: لو اشتريت الجنيه بجنيه، يبقى اشتريته ليه؟!
1087.522: "(أبو حميد)، ما تقلقش عليا خالص،
1088.876: أنا لمّا أستثمر في شركات،
هأختار الشركات الكبيرة،
1091.059: اللي زي (آبل) و(مايكروسوفت) وكدا،
الشركات المهمة."
1093.38: دا طبعًا، يا عزيزي، اختيار كويس،
1094.869: بس انت عشان تعمل فلوس،
1096.288: يجب إن انت تكون صح، وناس كتيرة غلط،
1098.983: انت عشان تشتري سهم، غيرك لازم يبيع.
1101.186: لو انت هتكسب من السهم اللي انت اشتريته،
1103.421: فاللي باع السهم، لازم يخسر،
1105.004: أرباحك، بشكل أو بآخر، خسائر الآخرين.
1107.58: عشان كدا، يا عزيزي،
"وارن بافت" له مقولة شهيرة،
1109.657: بتقول،
,Be Greedy When Others Are Fearful
1111.798: ".And Fearful When Others Are Greedy
1113.592: "خلّيك طمّاع لمّا الناس تبقى خايفة،
1115.337: وخلّيك خايف لمّا الناس تبقى طمّاعة."
1117.177: لأن لو الناس كلها أجمعت
1118.942: إن فيه شركة معيّنة كويسة
وبتعمل أرباح ومهمة،
1122.655: الناس كلها هتروح تشتريها، فسعرها هيعلى،
1125.303: فانت لمّا تيجي تشتريها، هتبقى غالية،
1127.162: وزي ما اتكلمنا فوق،
اللي بتشتريه أغلى من قيمته،
1129.913: عمرك ما تقدر تكسب منّه.
1131.208: عشان كدا، أستاذ التقييم،
أستاذ الـValuation في جامعة NYU،
1134.225: اللي اسمه "أسواث داموداران"،
1135.598: اللي ممكن تتابع محاضراته،
موجودة على النت ببلاش،
1137.927: وله كتب ظريفة،
لو عايز تتعلّم علم الـValuation دا،
1140.714: علم تقييم الشركات،
1141.849: الراجل دا بيقول إن أي Business في العالم،
1143.664: ممكن يكسّبك طول ما انت بتشتريه
بسعر أقل من قيمته،
1146.939: - "أي Business يا (أبو حميد)؟"
- أي Business يا عزيزي.
1148.791: - "أي Business يا (أبو حميد)؟!"
- أي Business يا عزيزي، على حسب كلامه.
1152.285: "خلاص يا (أبو حميد)،
أنا عرفت كويس أنا هأعمل إيه.
1154.028: أنا هأروح أدوّر على الشركات
اللي P/E Ratio بتاعها قليل،
1157.688: لأن دي شركات رخيصة،
1159.006: المستثمرين كلهم أكيد بيحاولوا يبيعوها،
1160.971: وبكدا، أبقى أن الصح، والناس كلها غلط،
1163.588: وأبقى أنا الرابح، والناس كلها خسرانة،
1166.089: وأبقى أنا الطمعان،
مع إن الناس كلها خايفة."
1170.734: والله، يا عزيزي، ممكن يبقى معاك حق،
1172.346: الفكرة اللي انت بتقولها دي،
فكرة نوعًا ما كويسة،
1174.588: لعدة أسباب تاريخية وفلسفية،
1176.543: لو بصينا مثلًا،
على الصورة اللي قُدّامنا دي،
1178.212: هنلاحظ حاجة، من سنة 1966 لـ1982،
1181.806: مؤشر الـ"داو جونز" فضل تقريبًا ما بيتحركش!
1184.734: المؤشر دا سعره بيعكس
أسعار الشركات اللي موجودة تحته،
1187.874: بتبقى عادةً شركات كتير،
1189.065: فتبقى بتمثّل يعني الاقتصاد بشكل أو بآخر.
1191.134: المؤشر دا فضل ثابت لتقريبًا 16 سنة،
1194.1: فانت، يا عزيزي، لو كنت حطيت 1000 جنيه،
في أول الـ16 سنة،
1196.9: فبعد 16 سنة، هيطلعولك 1000 جنيه.
1198.928: ولكن بقى، على حسب كلام "سفين كارلين"،
1200.781: لو كنت حطيت 1000 جنيه
في الشركات اللي عندها P/E Ratio قليل،
1206.163: كان زمانك ضربت فلوسك في 10. متخيل؟!
1209.182: يعني، السوق نايم، السوق ما بيتحركش،
1211.392: انت عشان استثمرت في الشركات الرخيصة،
بحُكم الـP/E Ratio،
1215.12: انت ضربت فلوسك في 10،
1216.215: يعني الـ1000 جنيه،
كان زمانها بقت 10 آلاف جنيه.
1218.428: الـP/E، يا عزيزي، بيعكس رؤية المستثمرين،
1220.613: P/E قليل يعني المستثمرين
شايفين إن الشركة دي مش هتقدر تعلّي أرباحها،
1224.625: مش هتقدر تنمو بسرعة،
1225.766: الميزة بقى الفلسفية اللي بأتكلم عنها،
1227.486: إن انت في حياتك العادية،
1228.606: كل ما تقلل توقعاتك،
1230.138: كل ما كانت فرص إن انت تتبسط من حاجة أحسن،
1232.528: الإفراط في التشاؤم مهم جدًا للتفاؤل.
1234.895: لكن لو أنا خدتك مطعم وقُلتلك،
"دا انت هتاكل أحلى أكلة سمك في حياتك."
1239.13: لو دخّلتك فيلم، وقُلتلك،
"دا انت هتشوف أعظم فيلم هتشوفه في حياتك."
1243.214: هتخش، هتقول، "هو دا أعظم فيلم؟!"
1245.207: ولمّا تيجي تاكل السمك، تقولّي،
"دا أحسن سمك؟!"
1247.607: لكن لو أنا خدتك من إيدك وقُلتلك،
"تعالى نقابل شخص بايخ ودمّه تقيل وإتِم."
1252.498: وانت لاقيته شخص عادي،
هتنبسط وهتحس إن انت قعدت قعدة لطيفة.
1255.829: مع إن تاني، لو أنا كنت قُلتلك إن هو
1257.909: شخص كويس وجميل ومحترم وطيب،
وكل الكلام دا،
1261.581: ولقيته شخص عادي،
1262.862: كنت هتتضايق وهتحس،
"إيه دا؟! أنا مُحبَط جدًا!"
1265.501: فبالتالي، الشركات اللي فيها P/E Ratio قليل،
1268.304: شركات ما فيش منها Expectation،
1270.067: ما حدش متوقع أوي منها حاجة،
1271.934: فيوم ما تعمل حاجة عادية،
1273.633: تبقى مفاجأة مبهرة،
وعلى التقييم دا، يبقى سعرها قليل.
1276.768: منهجية، يا عزيزي، التفكير في أسعار الشركة،
1280.011: إن هي تبقى سعر قليل وP/E Ratio قليل،
1282.788: وPrice، مش عارف، Pre-Book قليل،
وPrice Pre-Sales قليل،
1286.377: منهجية في الظاهر،
1288.094: في الواضح كدا، في البعيد منّه،
1289.923: معروفة بالـValue Investing،
1291.848: بنشتري شركات التقييم بتاعها قليل،
1294.636: المستثمر هنا بيستثمر
في حاجات رخيصة جدًا عن قيمتها،
1297.782: بيحاول إن يظبُط إنه يشتريها على النقطة
اللي لا يُمكن الـBusiness ينزل أكتر من كدا،
1302.605: لأن احنا لو مثلًا،
فكّكناه وبِعناه، هيجيب تمنه، مثلًا.
1305.827: احنا خلاص في القاع بتاع الـBusiness.
1307.582: كان "وارن بافت" بيوصفها،
دا في عصره الأولاني، لمّا كان بيستثمر،
1312.76: هو طبعًا بعد كدا غيّر، وبقى بيدوّر على
1316.472: النوعية دي، يا عزيزي، من المستثمرين
اللي هما اسمهم الـValue Investors،
1319.292: بيفكروا دايمًا في الـRisk أو المخاطرة.
1321.566: المستثمر المعروف "راي داليو"،
1322.984: اللي بيرأس واحدة
من أكبر المؤسسات الاستثمارية في العالم،
1326.12: بيقول إن أهم حاجة المستثمر يفكر فيها
هي عنصر المخاطرة،
1329.025: لأن انت لو خسرت 50%،
1331.347: عشان ترجع لمكان ما كنت،
انت محتاج تطلع 100%.
1334.626: عشان كدا، قاعدة "وارن بافت" الأولى،
1337.61: فدي، يا عزيزي، مدرسة سطحيًا
معروفة بالـValue Investing،
1341.295: مدرسة بنحاول ناخد فيها Risk قليل،
1343.978: بنشتري حاجات رخيصة،
ما ينفعش تنزل أكتر من كدا.
1346.727: نجحت، خير وبركة،
1347.992: ما نجحتش،
على الأقل احنا محافظين على فلوسنا.
1349.802: فيه، يا عزيزي، على الناحية التانية،
ناس بيقدّموا نقد للطريقة دي،
1352.62: بيقولّك مثلًا، إن الشركة
لو الـP/E Ratio بتاعها قليل،
1355.217: أو تقييمها قليل في كل حاجة،
1357.7: طب مش دا ممكن يكون بيعني
إن الشركة دي فاشلة؟
1359.907: إن الشركة دي مش هتقدر تنمو بأرباحها
عشان تقدر تجيب سعرها في المستقبل؟
1363.811: فبالتالي، مش هنقدر نحقق مكاسب منها!
1366.045: فأنا ليه أحط فلوسي
في شركة ممكن تفلّس بعد كدا؟
1368.118: أو في شركة هتحافظلي بس على قيمة الفلوس
مش هتكبّرهالي، مش هتزوّدهالي؟
1371.765: ثانيًا، يا عزيزي، الكلام دا بدأنا نشوف
إنه بيتغير آخر 10 أو 15 سنة،
1375.908: الشركات اللي هي بيسمّوها
أسهمها Growth Stocks،
1378.91: شركات بتنمو بشكل سريع،
1380.696: فأحيانًا بنشوف
الـP/E Ratios بتاعها عالية جدًا.
1383.203: Actually، بتعمل مكاسب، بتزوّد راس المال،
1386.502: أكتر من شركات الـValue،
1387.91: مستثمرين الـValue بيعملوا فلوس النهاردة
أقل من مستثمرين الـGrowth،
1392.259: الشركات اللي زي "إنفيديا" و"تسلا"
وغيرهم من الشركات اللي بتنمو،
1396.202: بتزوّد راسمالها بأكتر من 20% في السنة،
1398.458: بينما الشركات الرخيصة المستقرة،
1401.337: اللي الـValue Invsetors بيحبوها،
1403.172: الشركات دي، في آخر 10 سنين،
1404.863: زوّدت راس مالها بنسبة 9% في السنة بس.
1407.73: النقاش بين الفلسفتين دُول نقاش شرس جدًا،
1410.175: بس التاريخ بيشهد للـValue Stocks،
1412.432: الشركات اللي الـP/E Ratio بتاعها أقل.
1414.707: على مر التاريخ،
الشركات اللي الـP/E Ratio بتاعها أقل،
1417.393: بتعمل أحسن من الشركات
اللي الـP/E Ratio بتاعها عالي،
1420.378: دي حقيقة تاريخية.
1421.324: هل هتفضَل مكمّلة ولّا هتتغير؟ ما نعرفش!
1423.642: انت شايف، يا عزيزي،
العالم حوالينا عامل ازاي!
1425.186: "طب يا (أبو حميد)، أنا تُهت!
يعني أنا أعمل Value ولّا أعمل Growth؟!
1428.41: قولّي، أعمل إيه،
أتصرف ازاي يا (أبو حميد)؟!"
1430.024: بصراحة، يا عزيزي، دي كلها أسماء ومُسمَّيات،
1432.833: انت لو عايز تستثمر انت بنفسك،
1434.969: انت محتاج تذاكر الشركة بتاعتك كويس،
1437.509: تعمل المجهود المطلوب،
1439.219: طبعًا، يا عزيزي، مهم إن انت تبص
على حاجات زي الـP/E Ratio.
1441.892: بس "أسواث داموداران"، اللي اتكلمنا عنه،
الدكتور في جامعة NYU،
1445.124: بيقولّك، Valuation is Not Accounting،
1447.021: مش كفاية أبدًا إن انت تبص على أرقام،
زي الـP/E Ration أو زي أي حاجة تانية،
1451.156: وتقوم شاري وخلاص!
1452.288: عشان تبقى مستثمر شاطر،
1453.661: لازم تعمل ما يسمى بالـFundamental Analysis.
1456.357: يعني إيه؟ يعني تدرس أسس الشركة،
1458.32: تشوف الشركة دي بتصرف كام وبتدخّل كام،
1460.665: بتستثمر كام وبتوزّع أرباح أد إيه،
1463.055: إيه أصول الشركة، وإيه ديونها،
1464.627: دا، يا عزيزي، الـQuantitative Analysis،
1466.37: بنحلل الأرقام بتاعة الشركة.
1468.006: بعدها، بييجي الـQualitative Analysis،
1470.029: تشوف بقى مين منافسين الشركة،
1471.541: إيه اللي بيميّز الشركة دي عن منافسينها،
1473.557: مين مثلًا، اللي ماسكين الشركة دي،
1475.146: هل لسة ليهم أسهم فيها، ما باعوهاش مثلًا؟
1477.664: لأن، لو حد بيشتغل في الشركة،
وبدأ يبيع أسهمه كتير،
1481.069: فدا شيء مقلق،
1481.932: لأن بيدل نوعًا ما
إن هما مش واثقين فيها أوي.
1484.332: الـQualitative، يا عزيزي، مهم جدًا،
1485.682: لأن انت ممكن يبقى عندك شركة
الـP/E Ratio بتاعها عالي 60 أو 70،
1489.963: بس لو نَخوَرت ورا الشركة،
1491.812: ممكن تلاقي هذا الـP/E Ratio مُبرَّر،
1494.308: لأن الشركة دي ممكن تكون شركة صغيرة،
1496.316: ممكن تكون قادرة تزوّد أرباحها
أضعاف كل سنة.
1499.825: يعني مثلًا، لو عندك شركة تقييمها 100 مليون،
1502.026: أرباحها مليون،
1503.424: يبقى هنا الـP/E كام؟ 100.
1504.893: السؤال هنا، هل الشركة دي غالية ولّا لأ؟
1507.077: "طبعًا غالية يا (أبو حميد)!
100 دا كتير أوي!"
1508.82: أحيانًا، يا عزيزي،
بالمعلومات دي ما تكونش كفاية،
1511.29: 100 طبعًا في المُطلَق كتير،
1512.731: لكن لو قُلتلي، إن الشركة دي شركة صغيرة،
1514.851: وبتعمل حاجة مميزة جدًا،
1516.664: وأرباحها متوقع إنها تزيد كل سنة 500%،
1520.403: ساعتها هأقولّك، دي شركة رخيصة جدًا،
1522.384: اشتري يا معلم على طول!
1523.684: السنة الجاية، يا عزيزي،
الشركة دي هتعمل أرباح 5 مليون،
1526.261: السنة اللي بعدها، هتعمل 25 مليون،
1528.642: فبعد سنتين، يا عزيزي،
لو فضل سعرها بنفس السعر،
1531.844: الـP/E Ratio بتاعها هيبقى 4،
1533.738: فالـP/E Ratio السنة الجاية،
لو فضلِت بنفس السعر، هتبقى 20،
1536.831: والسنة اللي بعدها،
لو فضلِت بنفس السعر، هتبقى 5،
1539.73: فدي تبقى شركة رخيصة، اشتري يا معلِّم!
1541.32: عشان كدا، يا عزيزي، مهم جدًا
تفهم الـStory بتاعة الـBusiness،
1543.766: تعمل هذا الـQualitative Analysis.
1545.52: "يا (أبو حميد)،
أنا أعرف الكلام دا كله ازاي؟!
1547.601: أنا أنضف واحد أعرفه في حياتي
هو (عاطف مجدي) أستاذ الـ(ريست) في ابتدائي!
1551.696: (أبو حميد)،
أنا بأمشي أنا وأخويا ببطاقة واحدة!"
1555.138: أول حاجة، يا عزيزي،عندك بعض المواقع المهمة،
1557.13: حاجات مثلًا، زي Yahoo Finance،
Seeking Alpha، Morningstar،
1560.324: المواقع دي، ومواقع تانية كتير،
1562.106: تقدر من خلالها
تشوف الأخبار والتحليلات عن الشركات،
1565.282: تقدر تفهم صناعة معيّنة،
1566.858: ازاي الصناعة دي الشركات بتتحرك فيها،
1569.015: ومين بيعمل مكاسب من مين.
1570.435: تاني حاجة، يا عزيزي،
ودي كويسة جدًا في الأسواق المحلية،
1572.759: إن انت تحاول تتواصل مع ناس في الشركات،
1574.743: لو أنا أعرف حد في
"السويدي"
1576.316: ولّا في "أبو قير للأسمدة"،
ولّا "سالك" في "دبي"،
1578.812: ومهتم بهذا الـBusiness،
طب ما أسأل، أعرف أكتر،
1581.665: أعمل شغل استقصائي
يخلّيني أفهم هذا الـBusiness وطموحه.
1584.986: خُد بالك، يا عزيزي، الشركات ليست أنتيكات،
1587.103: الشركات أصول مُنتِجة،
1588.803: أسهم بتدّيك مِلكية في ربح في المستقبل،
1592.08: فانت محتاج تبقى فاهم كويس ازاي باستثمارك دا
1594.683: هتدخّل ربح يخلّيك تجيب
قيمة الاستثمار بتاعك في المستقبل، وأكتر.
1599.092: افتكر، يا عزيزي، كلمة "وارن بافت" الخالدة،
1603.264: مهم جدًا الـPrice اللي بتدفعه
يبقى أقل من الـValue اللي هتاخده،
1606.521: أو على الأقل، أسوأ الحالات، يبقى أدّه!
1609.319: في النهاية، يا عزيزي،
الاستثمار حاجة في غاية الأهمية،
1611.709: مهم عشان تحافظ على قيمة فلوسك،
1613.301: ومهم عشان تقدر تعمل دخل لمّا تكبر في السن،
1615.628: ومهم كمان، عشان تعمل ثروة،
1617.24: ما فيش، يا عزيزي، ثروة بتتعمل من المرتب،
1619.159: الثروة بتتعمل من الأملاك.
1620.901: ولو أملاكك دي أصول، Assets، مُنتِجة،
1623.799: فثروتك هتبقى أكبر.
1624.977: أصول، يا عزيزي، مُنتِجة
يعني عقارات أو شركات، ...أو كدا.
1627.716: أصول غير مُنتِجة
يعني دهب أو بيتكوين أو أنتيكا،
1630.739: دي، يا عزيزي، حاجات ما بتنتجش حاجة،
1632.484: أونصة الدهب
مش هتبقى أونصة ورُبع السنة الجاية.
1635.104: دي، تاني، حاجات بتغلى،
بس ما هياش استثمارات،
1637.371: دي حاجات بتقاوم التضخم،
بس مش بالضرورة بتكسّبك،
1639.838: الفلوس في حاجات زي الدهب
أو البيتكوين أو العُملات أو كل الكلام دا،
1644.179: الفلوس اللي بتتعمل منها عن طريق المُضارَبة.
1646.026: مش بس، يا عزيزي،
الاستثمار مهم للأفراد، لينا،
1648.608: الاستثمار كمان مهم للاقتصاد،
1650.595: لو أنا محوّش فلوس، دهب أو دولارات،
أو أي عُملة محلية، أو بيتكوين،
1654.74: فأنا، يا عزيزي، مش بأساعد في الإنتاج،
1656.59: لكن لو أنا بأنزل السوق
وأشتري أسهم في شركات،
1659.382: فالفلوس بتاعتي دي بتموّل صناعات،
1661.594: صناعات بتشغّل عمالة محلية،
وممكن تقدر تصدّر لبرة.
1665.157: فزي ما بأقول، يا عزيزي، الاستثمار
مهم ليك على المستوى الفردي، بشكل Direct،
1668.541: ومهم ليك على مستوى الاقتصاد،
ودا هيفيدك بشكل Indirect.
1671.361: عشان تعمل استثمار صحيح،
1673.041: محتاج تفهم الشركة بتاعتك،
1674.635: محتاج تفهم الـBusiness
اللي انت حرفيًا هتكون شريك فيه.
1677.242: انت، يا عزيزي، لمّا تشتري سهم في "جوجل"،
1678.909: فانت شريك في "جوجل"،
1679.837: لو انت شريك، لازم تبقى فاهم انت بتشتري إيه،
1681.948: وهل السهم يستحق السعر دا ولّا لأ.
1684.184: اوعى، يا عزيزي، تنجرف وراء الموضة
أو الحاجات الحلوة اللي بتبرُق،
1687.562: إلا إذا كنت فاهمها كويس،
1689.233: وعارف إن قيمتها لسة أكبر بكتير من سعرها،
1692.074: حتى لو كان سعرها غالي.
1693.116: بس كدا، يا عزيزي.
1694.022: وأخيرًا، بأكّد عليك،
1695.367: نصيحة أغلب مستثمرين العالم
إن انت تشتري الـIndex،
1698.941: انت عايز تزوّد من أرباحك وتعمل مكاسب أكتر،
1701.336: حاسس إن الحاجات اللي قُلتها دي منطقية،
1703.586: وبالتالي، لازم أAct Upon،
1705.03: توكل على الله، مع نفسك،
ادّيتك بعض المعايير،
1707.293: وبس، وربنا يكرمنا ويرزقنا،
ويجعلنا أصحاب ثروات.
1710.881: احترت في كل دا، يا عزيزي، ربّي فراخ،
1713.109: بيع البيض، وشكرًا!
1714.457: عارف، يا عزيزي، إن تقريبًا
الفرخة بتبيض بيضة في اليوم؟
1717.633: شيء مبهر، يا عزيزي، انت عندك فطار كل يوم!
1719.737: تجيب فرخة، عندك فطار كل يوم!
1721.318: تسيبلك بيضة من الفرخة اللي انت هتدبحها،
1723.521: بقى عندك فرخة تانية،
بتبيضلك بيضة كل يوم.
1725.892: الكتاكيت تكبر، تبقى فراخ، الفراخ تبيض،
1727.873: مش شرط يحصل استثمار كبير،
بس انت كل يوم هتاكل "أومليت"!
1730.65: بس كدا، يا عزيزي.
في النهاية، أخيرًا وليس آخرًا،
1732.237: ما تنساش تشوف الحلقات اللي فاتت،
تشوف الحلقات الجاية،
1733.712: تنزل تبص على المصادر،
لو احنا على الـ"يوتيوب"، نشترك على القناة.
