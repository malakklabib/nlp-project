0.172: وبكدا، يا جلالة الحاكم "ماو"،
1.908: أكون شرحتلك خطتنا للقفز بالإنتاج الزراعي،
في ظِل الحُكم الشيوعي.
6.948: دا كلام جميل أوي أوي.
8.644: وانت بجد عامل حالة حلوة أوي في المكان.
11.128: متشكر يا فندم!
12.028: معلش، ما تآخذنيش، أنا كنت مركّز
في كل اللي انت قلته، خُد بالك،
16.365: بس عندي سؤال واحد.
17.499: آه، طبعًا، اتفضل يا فندم.
18.421: فيه نقطة بس انت ما وضحتهاش.
20.367: انت عمّال تقول، حكم شيوعي، حكم شيوعي،
23.32: إيه الحوار دا؟
24.623: هه؟ حضرتك الحاكم الشيوعي!
بتسألني عن معنى الشيوعية؟!
29.342: يا راجل، قول كلام غير دا!
32.874: الحمد لله! وقّعت قلبي يا فندم!
36.374: بس بجد، إيه الحوار دا؟
38.67: إيه؟! يا فندم!
39.922: دي تبقى مصيبة لو حد عرف
إن انت ما تعرفش يعني إيه شيوعية!
42.561: لا، لا، لا، لا. أنا مش جاهل للدرجادي!
أنا مُلِم بالخطوط العريضة.
47.444: هو الموضوع له علاقة بفكرة الـ...
التشييع تقريبًا، صح؟
51.458: - تشييع؟
- آه.
52.722: انت عارف، لمّا حد مش سالك
وبيشيعلك في منطقتك، يبقى عيّل شيوعي!
57.539: يا وقعتك السودا يا "ماو"!
59.048: أمي هي اللي غلطانة،
60.079: قالتلي، مش محتاج غير شهادة الابتدائية
عشان تحكم "الصين"، عادي يعني.
62.969: طلعِت غلط!
65.445: جلالتك، عشان ما تكسفناش،
67.448: الشيوعية دي حركة احنا عاملينها،
69.315: عشان نوزّع الثروة على الشعب بالتساوي.
71.864: آه! حركة احنا عاملينها، يعني كدا وكدا.
76.238: أيوة يا عم، ما أنا عارف دا.
78.353: لأ يا فندم، حركة بجد!
80.136: بنساوي بين الفلّاح والحاكم
عشان يبقوا زي بعض.
89.211: انت بتتكلم جد؟!
98.927: أعزائي المشاهدين،
السلام عليكم ورحمة الله وبركاته،
101.154: أهلًا بيكم في حلقة جديدة
من برنامج "الدحّيح".
103.451: دا المفروض، يا عزيزي، لمّا مواطن مصري
105.445: يذهب إلى "روسيا" ويحاول يقنعهم
إن هو سايح ومعاه فلوس وكدا.
108.343: في يوم 25 فبراير 1965،
111.06: وخلال جلسة سرّية
لأعضاء الحزب الشيوعي السوفييتي،
115.09: جلسة بعنوان،
118.514: فيها، بيعلن زعيم الاتحاد السوفييتي الجديد،
"نيكيتا خورتشوف"،
122.181: إن الاتحاد السوفييتي وقع في أخطاء كتير
تحت قيادة الزعيم السابق "ستالين".
126.742: وعشان ننقذ هذه البلاد،
يجب إن احنا نتبرأ من كل حقبة "ستالين".
130.479: وسمّى هذه الحركة حركة الـDe-Stalinization.
133.666: خلّيني أقولّك، يا عزيزي،
إن البيان بيخلص من هنا، العالم يتقلب من هنا.
136.892: - "ستالين" لم يكُن رَجُل عادي.
- "أمال كان بالشطة يا (أبو حميد)؟"
139.869: دا الزعيم اللي في وقته
اتحول "الاتحاد السوفييتي" إلى قوة عظمى،
142.816: قوة عظمى غلبت "هتلر".
144.302: وقسّمت "برلين" و"ألمانيا"
و"أوروبا" والعالم كله
148.698: إلى نُصّين، شيوعي شرقي، ورأسمالي غربي.
151.42: طبعًا "أوروبا" الغربية هي و"أمريكا"
أول ما هيتسربلهم البيان، هيفضلوا يذيعوه.
155.903: الغرب هنا، يا عزيزي، كان شمتان في الشيوعية،
اللي أدانت زعيمها، "ستالين".
159.741: دوَل زي "بولندا" و"المجر"،
هتبدأ تقوم فيها انتفاضات ضد الحكومات الشيوعية.
163.959: والغرب شمتان!
164.631: وكتير من الحكومات الشيوعية
هتدين اللي بيعمله "خورتشوف".
168.528: والغرب شمتان!
169.308: وسط هذه الهيصة والشماتة،
هناك رَجُل كدا، واقف كدا من بعيد وشايف.
173.409: وحاسس إن دي باينها فرصة.
174.74: آه، أنا عارفها. جسمها وشكلها وحلقة شعرها.
آه هي فرصة.
178.551: فرصة ذهبية عشان يقفز
على زعامة الشيوعية، في العالم.
183.53: هذا الرَجُل هو الزعيم الشيوعي
"ماو تسي تونج".
187.577: المعروف بـChairman Mao.
190.632: في تلاتينات القرن العشرين،
"الصين" كانت بتعاني من حربين،
193.564: حرب أهلية بين الحزب القومي الصيني
والحزب الشيوعي الصيني،
196.795: والاتنين، يا عزيزي، بينهم حرب أهلية،
وحرب تانية ضد "اليابان" أو ضد الغزو الياباني.
200.918: الحزب القومي الصيني كان بيحاول
يحارب اليابانيين جيش لجيش، حرب نظامية،
204.702: بس للأسف كان بيتهزم بشكل فادح.
206.602: على الناحية التانية، الحزب الشيوعي الصيني،
بقيادة الزعيم "ماو"،
209.977: كان قادر يحقق انتصارات كبيرة على اليابانيين،
212.438: "ليه يا (أبو حميد)؟"
213.063: لأن، يا عزيزي، الشيوعيين كانوا بيعتمدوا
على حرب العصابات، Guerrilla Wars،
216.475: حرب أنا مسميها حرب الـ"انتش واجري"!
218.345: كر وفر من غير تكتيك أو نظام.
220.21: ولكن هذا الكر والفر والجيش الغير نظامي
كان قادر يحقق نتايج كويسة ضد اليابانيين،
225.069: وخساير كبيرة كمان.
225.954: حرب العصابات دي كمان،
كانت الطريقة اللي قدر بيها "ماو" والشيوعيين
229.116: إنهم ينتصروا في الحرب الأهلية اللي كانت
دايرة بينهم وبين الحزب القومي الصيني.
233.261: 4 مرات بيحاول الحزب القومي إنه يحاصر
مدينة "جيانجسي"، معقل الشيوعيين في الجنوب،
238.003: وفي الـ4 مرات، بينجح الشيوعيين
في كسر هذا الحصار عن طريق حرب العصابات.
242.36: "مش عارفين نجيبهم، مش عارفين نمسكهم!"
243.847: ولكن في المرة الخامسة، تحصل حاجة مختلفة.
246.376: في أكتوبر 1934، "ماو" هيقود الشيوعيين
للهروب من هذا الحصار.
250.493: هيهربوا ناحية الشمال فيما سيُعرف لاحقًا
بالـLong March، "المسيرة الطويلة".
255.57: دي مهمة جدًا، يا عزيزي" في تاريخ "الصين".
256.876: تحس، يا عزيزي، كل الأسامي
المهمة في تاريخ "الصين"، ليها طابع أدبي.
259.946: "دع الأزهار تتفتح"،
"المسيرة الطويلة"، "الثورة الثقافية".
263.134: طبعًا، يا عزيزي، مش محتاج أقولّك إن
المسيرة الطويلة دي كانت طويلة جدًا، 6000 ميل.
267.057: هيعبُر فيها الشيوعيين 24 نهر و18 جبل،
270.912: مسيرة بدأت بـ86 ألف شيوعي،
وهتنتهي بكام؟ بـ4 آلاف بس!
274.865: "إيه؟!"
275.345: الخساير الكتيرة دي كانت نتيجة الهجوم المتواصل
من الجيش القومي والجيش الياباني.
279.572: طول الرحلة هجمات!
280.637: ولكن في النهاية بينجح "ماو" إنه يوصل
ببقية الشيوعيين لمدينة "شانكسي" في الشمال.
285.148: المؤرخين هيعتبروا المسيرة دي،
أطول مسيرة متواصلة في تاريخ الحروب.
289.33: وإن كان فيه ناس تانية
مش شايفة إن دا دقيق أوي.
291.549: مثلًا، "جانج تشانج"، كاتبة كتاب
Mao, The Unknown Story،
294.955: كانت بتقول إن "ماو" بالغ شوية.
297.455: طبعًا، دا كلامها هي، يا حزب شيوعي يا صيني،
مش كلامي أنا.
300.643: أتمنى أي حد من الـCNC بيشوف هذه الحلقة
يبقى عارف إن أنا بنقل فقط.
305.234: Actually يا حزب يا شيوعي يا صيني،
306.654: هي ما قالتش إن هو بالغ شوية،
هي قالت إن هو بالغ كتير.
309.327: قالت إن هو أضاف للموضوع معارك ما حصلتش.
311.454: وإن هو وقادة الحزب خلال المسيرة،
كانوا بيتشالوا على نقالات،
315.163: بينما الجنود هما اللي كانوا
ماشيين على الأقدام.
317.368: قالت كمان إن الحزب القومي الصيني
هجومه كان محدود أصلًا.
320.29: هو من ناحية بيخسر من "اليابان"،
ومن الناحية التانية، بيخسر من حرب العصابات.
323.549: الحزب القومي الصيني كان شايف
إن دا حلو، دا لمصلحته هو.
327.142: دا كدا كأنه بينفي الشيوعيين للشمال،
"روحوا، روحوا، روحوا!"
330.228: حسب قول "جانج تشانج"،
يا حزب يا شيوعي يا صيني،
332.875: "ماو" حوّل انسحاب تكتيكي إلى مسيرة إعجازية.
336.853: دا كلامها هي.
337.424: الـLong March دي، هتحول الطريقة
اللي بينظر بيها الشعب للشيوعيين
341.725: بعد ما كانوا شايفينهم
شوية عيال صغيرين بينتشوا ويجروا،
345.283: قوة غير منظمة، بين قوتين منظمين،
الحزب القومي وجيش الياباني،
350.16: هيتغير الوضع،
والشعب الصيني هيشوف الشيوعيين كأساطير،
353.066: آلاف الصينيين هينضموا ليهم.
354.78: وهيزيد عدد أعضاء الحزب الشيوعي
من 50 ألف لـ500 ألف عضو.
359.098: وعمّنا "ماو" اللي قاد المسيرة الطويلة
هيتحول لقلب هذه الأسطورة.
362.737: وزي ما مشي وراه الآلاف
في رحلة مستحيلة وأنقذهم،
366.149: هيقول مئات الآلاف من الصينيين
إنهم هيتبعوا "ماو" للأبد،
370.345: زي ما نبات عباد الشمس بيتبع الشمس.
373.492: سنة 1945 بتنتهي الحرب العالمية التانية،
376.442: وبتخسر "اليابان" وبتنسحب من "الصين"،
379.098: وفي نفس ذات اللحظة،
بيكسب "ماو" صراعه ضد الجيش القومي،
382.379: اللي كان اسمهم الـKuomintang.
383.746: وينسحبوا بقيادة زعيمهم "تشيانج كاي شيك"،
386.817: لجزيرة اسمها "فورموزا"،
388.942: ويأسسوا فيها جمهورية، ويعتبروا هذه الجزيرة
الامتداد الحقيقي لـ"الصين" القومية.
395.226: اللي هتصبح، يا عزيزي، لاحقًا جزيرة "تايوان".
398.5: "أيوة يا (أبو حميد)، فهمت! عشان كدا
(الصين) شايفة إن (تايوان) امتداد ليها.
404.35: مع إن (تايوان) شايفة إن هي جزيرة مستقلة،
وإن (الصين) اللي المفروض امتداد ليها."
408.436: بس "تايوان" دلوقتي ما عادتش مهتمة
إن هي ترجّع "الصين" تحتها.
411.39: لكن "الصين" هي اللي مهتمة.
412.71: فهمت، يا عزيزي، الحوار على إيه،
والمشاكل على إيه؟
415.61: وزيارة "نانسي بيلوسي"
كانت بتعمل إيه وبتدّي شرعية لمين؟
419.188: قصة، يا عزيزي، يطول شرحها،
ولكن انت فهمت الليلة!
422.056: دا أساس المشاكل. دا، من هنا،
من هذه الحرب الأهلية، وهروبهم لهذه الجزيرة.
425.952: عشان كدا، يا عزيزي، هذه الجزيرة،
ركّز معاها، خُد بالك منها.
428.59: لأن الحرب العالمية التالتة، غالبًا لو هتقوم،
هتقوم بسبب الجزيرة دي والقصة دي.
432.973: المهم، رجوعًا لقصتنا،
434.185: سنة 1949، بيستتب الحكم الشيوعي
على "الصين" بقيادة "مياو تسي تونج".
440.036: "ماو" من البداية
هيعتبر إن مثله الأعلى هو "ستالين"،
443.241: وزي ما "ستالين" قاد خطة خمسية في العشرينات،
445.467: حوّلت هذا "الاتحاد السوفييتي"
من دولة زراعية لعملاق صناعي،
449.452: فـ"ماو" أيضًا هيقود خطة خمسية
تزوّد إنتاجية "الصين" 128%،
454.989: 595 مشروع بنية تحتية، تخلّي "الصين"،
في نهاية هذه الخطة تنتج 5 مليون طن صلب.
461.257: بجانب دا، خطة إصلاح زراعي،
هتفيد 300 مليون مُزارع،
465.093: وتزوّد الإنتاج بنسبة 30%.
467.148: لدرجة إن "ماو"
هينصح الصينيين ياكلوا 5 وجبات في اليوم.
470.818: "هيبقى يا جماعة عندنا
فايض كبير أوي من الأكل، فأرجوكم كلوا!
474.101: عشان ما يتبقاش حاجة للشيطان!
475.539: الأكل الكتير اللي الدولة الصينية هتعمله دا،
نخاف لو ما خلصتوهوش، يجري ورانا يوم القيامة!"
479.939: طبعًا، يا عزيزي، انت شامم الـPlot.
481.548: لدرجة، يا عزيزي، الشعب الصيني
هيسمي "ماو" God of Harvest، "إله الحصاد".
485.929: بنوصل، يا عزيزي، لحد هنا،
الدنيا لطيفة وجميلة
488.423: ووعود اقتصادية جبارة، وأحلام ومشاريع،
491.378: و595 مشروع،
و"يلّا يا بنية يا تحتية، هنفورّك!"
494.983: كدا، يا عزيزي، انت فاهم الدنيا،
بس مش فاهم صناعة الحلقات.
498.033: الحلقات، يا عزيزي،
لا يمكن تقوم على أخبار سعيدة بس.
500.223: لازم يبقى هناك مشاكل، عشان نجيب مشاهدات.
502.027: الإصلاح الزراعي لـ"ماو" مثلًا،
قضى على طبقة كبار المُلّاك،
505.098: واتعدم منهم أكتر من مليون.
507.113: انت تتوقع المليون دا كتير،
وخلاص كدا، كفاية بقى!
509.785: لكن دي، يا عزيزي، "الصين" أولًا،
511.005: ثانيًا، "ماو" كان خايف تظهر بدل منهم
513.612: طبقة من صغار الفلاحين
اللي بدأوا يتملكوا الأراضي،
516.762: وإن هذه الطبقة، ممكن تشكّل خطر على سُلطته.
519.659: الحل بتاع "ماو"، اللي هيقتبسه من "ستالين"،
522.306: كان ما يُعرف بالـCollectives.
523.666: المزراعين يضموا أراضيهم مع بعض في تعاونيات،
526.65: كل تعاونية فيها أكتر من 50 عيلة،
يزرعوا يزرعوا ويحصدوا،
529.786: ولكن تحت إشراف الحزب الشيوعي.
532.082: كل حاجة كانت ماشية على حسب خطة "ماو".
534.189: وعلى حسب روشتة مثله الأعلى "ستالين"
536.871: لحد ما طلع "خورتشوف"
وزلزل العالم بالـDe-Stalinization.
541.057: اللي كانت من ضمن تحذيراتها،
إن التعاونيات الزراعية الستالينية دي،
544.768: ضرّت الإنتاج أكتر ما فادته.
546.527: لأن المزراعين حسوا إن الأرض مش بتاعتهم،
إنما بتاعت الحزب،
549.981: والحزب على الناحية التانية
ما نجحش في إدارتها،
551.84: ولكن بقى كل هذه الأحلام بتتهدم،
لما يظهر عمّك "خورتشوف" بالـDe-Stalinization،
556.957: دا بيقولّك،
"(ستالين) اللي انتم فرحانين بيه دا، مبهدلنا.
559.59: سياساته اللي عملها، لازم تتغير،
احنا سوفييت ومجربين!"
562.83: "ماو" هنا حس إن "الله! يبدو كدا
إن اللي عمله (ستالين) لم يكن كافي!"
566.75: وبمجرد ما مات،
ممكن حد ييجي يمحي تاريخه كله بأستيكة.
569.752: هنا، "ماو" ما كانش قادر يقبل دا.
571.223: واللحظة دي هتغيّر طريقة حكم "ماو"
لـ"الصين" إلى الأبد، Forever.
575.174: هيقرر إنه لازم في أسرع وقت
نبدأ نجهز إننا نبقى قوة عظمى،
578.965: وننتزع زعامة الشيوعية في العالم
من "الاتحاد السوفييتي".
581.574: اللي عمله "خورتشوف" دا، ما ينفعش يعدّي.
583.246: والأهم من كله دا، إنه يثبّت حكمه
ضد أي معارضة، سواء جوا الحزب أو برة.
587.988: عشان ما يطلعلهوش حد بعدين،
589.399: يمحي إنجازاته وتاريخه بعد ما يموت،
زي ما "خورتشوف" عمل.
593.252: طبعًا، يا عزيزي، مش محتاج أقولّك
594.526: إن عشان "ماو" يعمل كل اللي في دماغه دا،
الموضوع ما كانش سهل،
597.273: لأنه، ما كانش عارف مين معاه،
ومين بينتقده في السر.
600.285: عشان كدا في مايو 1956،
بيدشن الحزب الصيني بقيادة "ماو"،
606.844: حملة الـ"100 زهرة"،
608.064: ودع الزهور بقى تتفتح يا أخي،
بلاش تبقى كئيب!
610.369: وإيه كمان؟
"دع الجميع ينتقد الحزب الشيوعي علنًا.
614.753: يلّا يا ناس اتكلموا.
إيه مشاكلكم مع الحزب الشيوعي؟
617.776: انتقدوه، بدون قيود أو خوف. علنًا.
620.964: "دع الأزهار تتفتح كما تتفتح في الحقول."
623.979: طبعًا، يا عزيزي، مش محتاج أقولّك،
بالـTone بتاعتي كان ممكن تلاحظها، دا كان كمين!
628.344: أول ما الأزهار بدأت تتفتح،
والمثقفين بدأوا ينتقدوا الحزب،
633.247: بل أعضاء من الحزب نفسه
بدأوا ينتقدوا الحزب وسياساته،
638.081: جه "ماو" وحصد كل الأزهار.
حملة تطهير مخيفة،
641.301: "ليه؟ ليه قلتلنا؟ ليه؟!"
642.848: أكتر من مليون معارض بيتبعتوا لمعسكرات سُخرة،
Re-Education Camps
647.645: بيتم في هذه المعسكرات تطهيرهم
من الأفكار المعادية للشيوعية،
653.792: وتعليمهم الشيوعية من أول وجديد،
655.549: اللي "سطبلكم" الشيوعية "سطبه" غلط.
محتاجين نعمل Uninstall، ونبقى تمام بقى.
659.627: نعمل بقى Install للشيوعية على نضافة!
661.527: تخيل، يا عزيزي، انت في الجيم كدا،
"كابتن، انت بتلعب شيوعية غلط!"
663.87: كانوا، يا عزيزي،
بيعملوا عملية انتزاع للأفكار النقدية.
666.808: زي الفراخ، يا عزيزي، عارف لمّا بتحط الفراخ
في الميّه السخنة، عشان يتم نزع الريش منها؟
671.48: الحملة دي، يا عزيزي، خلّت "ماو"
يقدر يلاقي المعارضة ويبيدها،
674.988: ويخوّف أي حد ممكن يفكر يعارضه بعد كدا.
دي كانت أول خطوة.
678.716: افتكر، يا عزيزي،
"ماو" كان هدفه إنه يتزعم الشيوعية العالمية.
681.63: مثلًا، في الوقت دا، "خورتشوف" كان بيعلن،
سنة 1957، في نوفمبر،
685.073: إن "الاتحاد السوفييتي"،
إن شاء الله، إن شاء الله، إن شاء الله،
686.852: هيتفوق على "أمريكا" اقتصاديًا
في خلال 15 سنة بس.
689.714: فهنا بقى، بيقولّك،
"آه، أنا هنتزع الزعامة دلوقتي."
691.729: ويقوم مدّي رهان مماثل، إن "الصين" هتتخطى
إنتاج الصلب بتاع "بريطانيا" في نفس الـ15 دُول.
698.084: و"ماو" يحط خطة خمسية جديدة.
700.122: هنا، بتظهر حاجة بنسمع عنها كتير،
وهي "القفزة الهائلة للأمام".
705.849: "ماو" كان عايز يكرر
نجاح خطته الخمسية الأولى،
708.396: ولكن، تخيل لمّا المدير بتاعك يقولّك،
709.896: "عايزينك في الشغل،
بس هنزود الـ(تارجت) 10 مرات.
712.419: دا طبعًا كله بنفس المرتب، ونفس الوقت."
714.521: الأهداف اللي حطها "ماو" المرادي،
كانت مش واقعية خالص،
717.535: وأكبر بكتير من قدرة الاقتصاد الصيني.
719.685: "ماو" في الوقت دا،
هيحوّل "الصين" كلها، التعداد السكاني الضخم دا
723.234: لجيش بينتج سلعتين بس، القمح والصلب.
726.363: المُزراع الصيني اتفاجئ بالحزب الشيوعي
بيضم كل الفلاحين فيما يُسمى بالـ"كوميونات"،
730.615: اللي هي معسكرات
بيحكمها ما يُسمى بـ"الكادر الحزبي".
733.607: والشخص دا بيشغلهم من الفجر للمغرب.
735.817: وكان هذا الكادر بيعملّهم برنامج تحفيز،
738.584: عشان يخلّي الموظفين Excited
وبيشتغلوا عشان الـIncentives.
741.949: برنامج بيعتمد على النقط،
كل ما تشتغل، تاخد نقط.
745.279: "إيه يا (أبو حميد)؟ ولمّا بتكسب بقى،
746.958: بتروح الـ(مالديفز)؟
ولّا بتروح (هاواي)؟ ولّا بتروح فين؟"
749.576: الحقيقة، يا عزيزي، مش عايز أحبط آمالك،
751.594: ولكن بيتصرفلك 250 جرام أكل في اليوم.
754.754: "مش قليل شوية يا (أبو حميد)؟"
757.206: آه، قليل. بس الحقيقة، فيه أقل.
759.09: - لأن انت، لو ما اشتغلتش، مش هتاكل.
- "إيه؟!"
763.76: "إيه؟! حتى يا (أبو حميد) طيب
لو كان عندي Creative Block؟!"
766.607: عزيزي المشاهد الجميل،
خلّيني أقولّك إن الستات الحوامل
770.521: الحوامل، اللي هما بينتجوا أطفال،
يبقوا عُمّال بعد كدا ويشتغلوا،
774.06: الستات الحوامل دي، لأنها ما كانتش بتشتغل،
كان بيتمنع عنهم صرف الأكل،
777.967: لدرجة الموت من الجوع أحيانًا.
779.553: تاني، يا عزيزي، الشغل من الفجر لحد المغرب،
في حاجة شاقة ومتعبة جدًا،
784.139: مكافأته 250 جرام أكل. أكل!
786.613: عزيزي، 250 جرام، عشان تتخيل بس،
يعني 4 خيارات.
789.802: تفاحتين تلاتة، بالكتير. دا اليوم كُلّه!
792.293: يوم شاق في مزارع
تابعة للحزب الشيوعي الصيني.
795.467: دا، يا عزيزي، شغلي في الحلقة،
796.967: أنا بقبض خيار وتفاح،
250 جرام في الحلقة الواحدة.
799.679: خيارتين وتفاحة. أهو، أكل النهاردة، يا عزيزي.
دا أكل الحلقة. دا إنتاج سخي!
803.593: هل بقى بقى، تقف المشكلة هنا؟
نخلّص القفزة العظيمة دي ونروح؟
807.056: لأ، يا عزيزي، المُزارع الصيني اللي خبرته
تعود حرفيًا لآلاف السنين،
810.923: واللي عارف كويس أوي
إن مش كل الأراضي ينفع يتزرع فيها قمح،
814.002: لقى إن الجماعة الكوادر،
اللي كانوا بيديروا الزراعة،
816.784: واللي ما بيفهموش أي حاجة فيها،
818.023: بيجبروا الكل على زراعة القمح،
وبإصرارهم على فرض أساليب ري غلط،
822.444: اتسببوا في إن الأرض تبور.
823.937: "طب يا (أبو حميد)، معلش يعني،
825.002: الفلاحين اللي عندهم
Experience 1000 Years دُول، ما حد يشرحلهم!"
828.333: - استنى، استنى، استنى!
- "إيه يا (أبو حميد)؟ (روبي) جاية ولّا إيه؟"
830.483: لا، يا عزيزي، مش "روبي" خالص.
اللي جاي هو مسئول الحزب.
833.406: كادر الحزب دا، يا عزيزي،
لم يكن في لجنة China Got Talent،
836.083: وعمّال يسجلّهم نقاط
على الحاجات اللي بيعملوها بس.
838.48: حسب كلام المؤرخ "يانج جيشينج"،
فالمسئول الحزبي كان معاه،
844.848: هذا الموظف لو حد عارضه أو ضايقه،
مش هيديله جزا،
848.098: لأ، ودا بالفعل حصل لآلاف الفلاحين.
850.581: "طب يا (أبو حميد)،
ما حد يكلم (ماو)، يصحيه من النوم،
852.254: يقولّه، شوف اللي بيحصل دا يا (ماو)!
853.734: مش هنلحق نخلّص الـ(تارجت) بتاع الـ15 سنة!
مش هنعرف نقفز!"
856.618: الفكرة، يا عزيزي، إن "ماو" وقتها
كان بيدشن حملة تانية، مش فاضي.
859.798: حملة معروفة بالـFour Pests Campaign.
862.564: "أنا يا (أبو حميد)،
عاجبني اللي بينقي الأسامي،
864.727: تحس إن احنا قاعدين في شركة BI،
مش حزب شيوعي أبدًا!"
867.29: دي، يا عزيزي، كانت حملة "الأعداء الأربعة".
869.313: "الساطور والأعداء الأربعة!"
870.673: تاني، يا عزيزي،
"المسيرة الطويلة"، "القفزة إلى لأمام"
873.31: "دع الورود تتفتح" و"الأعداء الأربعة".
875.368: تحس، يا عزيزي، إن انت دخلت
معرض الكتاب، مش "الصين"!
877.586: واحد يقولّي، "يا (أبو حميد)، لو سمحت،
خُش على الموضوع، إيه هما الأعداء الأربعة؟"
880.353: اسمع بقى، يا عزيزي، وركّز كويس بقى،
881.806: الجرذان والعصافير والناموس والذباب.
884.001: "إيه دا يا (أبو حميد)؟!
هو (ماو) كان قطة ولّا إيه؟
886.249: دا كدا (مياو)، مش (ماو)!"
887.532: كان، يا عزيزي، قائد الحزب الشيوعي
عنده مشاكل مع حشرتين وطائر وثدييات.
892.535: "هو يا (أبو حميد)، غالبًا خلّص
على البني آدمين، فما فاضلش غير دُول!"
895.31: دا، يا عزيزي، محتاج "الشركة الألمانية"!
بيذكرني، يا عزيزي، بإعلان "قبنوري"،
898.091: "ضد الميّه، ضد النار، ضد الحشرة، ضد الفار!"
900.732: المهم، يا عزيزي،
"ماو" قالّك إن الإنتاج الزراعي بتاعنا
902.957: مش بيوصل لمعدلاته اللي المفروض يوصلّها،
905.701: بسبب الأعداء الأربعة دُول.
907.123: خلّيني أقولّك بقى، إن ملايين من الشعب الصيني
هيصطادوا الحيوانات دي،
911.418: واللي مش بيصطاد، بيدُق الطبول تحت الشجر،
913.99: عشان العصافير تتعب وتُنهك
وتقع من الدوشة ميتة.
918.168: كان فيه "دي جيه" في البلد!
919.381: "الصين" كلها، يا عزيزي،
أكبر عدد سكان في العالم،
922.139: كانوا بيصطادوا عصافير على الـBeat!
924.035: "عصفورتنا حلوة وجميلة!
930.279: احنا طايرين!
933.247: طايرين!"
935.075: خلاص، خلصت "تارجت" اليوم!
937.18: البروفيسور "هو جينجدو" بيقول إن هذه الحملة
941.406: صنعت كارثة، كارثة إيكولوجية!
944.531: لأن الأعداء الأربعة دُول،
ممكن كانوا يكونوا بيعملوا بعض المشاكل،
948.968: ولكنهم كانوا حاكمين مخلوقات تانية كتير.
953.039: بمعنى، الأربعة دُول كانوا بيسيطروا
على كائنات تانية، لو كانت اتسابت،
957.431: أو لمّا الأربعة دُول يتشالوا،
959.009: هيبدأوا ويزيدوا ويكتروا ويسببوا مشاكل تانية.
962.026: الجراد والحشرات التانية مثلًا،
تكاثرت أعدادها بجنون، وأكلت المحاصيل.
966.29: فجأة، ما بقاش فيه
لا فيران ولا عصافير تصطاد جراد،
969.295: فالجراد ابتدا يكتر،
وابتدا ياكل في المحاصيل.
971.602: واللي خلّى الكارثة البيئية أكبر،
إن دا كان تزامن مع تقطيع أشجار "الصين"،
975.539: عشان توفير أخشاب للوقود والتدفئة.
978.565: بعض المصادر بتقول
إن تقريبًا كل أشجار "الصين" اتقطعت.
981.815: "(أبو حميد)، بقى خلاص كدا صح؟"
982.933: هل تقف الكارثة هنا؟
لأ، لسة، يا عزيزي، في الموقف اللي قُدّام شوية.
985.847: فاكر، يا عزيزي؟ احنا كنا عملنا وعد.
987.458: بمرور 15 سنة قُدّام،
هنبقى سبقنا "بريطانيا" في صناعة الصلب.
991.339: الحزب الشيوعي هيجند 100 مليون فلّاح.
994.128: - "إيه؟!"
- 100 مليون فلّاح.
995.628: يسحبهم من الأراضي الزراعية اللي محتاجاهم،
997.964: "تعال ياد يا فلاح انت، تعال هنا،
يا اللي ما عندكش أي خبرة في الصناعة،
1001.253: تعالى. يلّا، خُش مصنع الصلب، خُش!"
1003.331: واسمع بقى الخطة الخمسية الجديدة،
1004.523: فاكر الـ"تارجت" كان كام؟
5 مليون طن. المرادي 100 مليون طن.
1007.44: "يلّا يا فلاح، بسرعة، مفيش وقت.
يلّا يا فلاح!"
1009.73: مش محتاج أقولّك
إن الـ"تارجت" كان مهول، عملاق.
1012.993: واتعملت مسابقة
بين كل الـ"كوميونات" الزراعية
1016.532: مين هيقدّم فيهم أكتر للصلب؟
1018.983: دي، يا عزيزي، لحظة فارقة.
انت هتشوف دا، دا، هيتسبب في إيه!
1022.664: الـ"تارجت" كان "تارجت" مستحيل!
1024.717: فالحلول كانت يائسة.
1026.098: انت مش بس معلّي الـ"تارجت"
من 5 مليون لـ100 مليون طن،
1029.483: انت كمان جايب فلاحين ما عندهومش أي خبرة،
ييجوا يعملولك الشغل دا.
1034.293: وعامل مسابقة، مين يقدّم إنتاج أكبر!
1036.458: واحد من أبرز الحلول اليائسة،
1038.781: كان ما يُسمى بالـBackyard Furnaces،
1040.698: أفران بدائية،
بيعملها الفلاحين في المزارع والبيوت،
1043.659: ويدوبوا فيها أي معدن لصناعة الصلب.
1046.598: الكادر الحزبي كان مرعوب
إنه ما يحققش الـ"تارجت"!
1049.294: لدرجة إن بعض الحلول
1051.201: وصلت لمرحلة،
"احنا يا جماعة مش لاقيين حديد نسيحه،
1054.131: ولو ما سيحناش حديد، احنا اللي هنتسيح!
1056.694: بقولّك إيه، هاتلي المحاريث دي،
هاتلي أدوات الزراعة دي، يلّا احرقها!"
1061.097: "إيه؟!"
1061.769: بالفعل، يا عزيزي، دا اللي كان بيحصل.
1063.003: ما كناش قادرين نحقق الـ"تارجت" في الصلب،
فخدنا حاجة الزراعة نسيحها،
1067.526: عشان نحقق أي حاجة ممكن يتم تحقيقها!
1070.159: مش بس كدا. عشان الفشل يكتمل،
1071.965: عشان لو مش هحقق الـ"تارجت" هنا،
أحققه على الأقل في الفشل!
1074.252: كل الصلب اللي خرج من الأفران البدائية دي،
كان كمان رديء.
1078.566: لأنه مخلوط بمعادن رخيصة.
عايزين نحقق الـ"تارجت" بأي شكل من الأشكال!
1081.94: فكمان، الصلب اللي طلع دا،
ما قدرناش نستخدمه!
1084.306: فكل هذه المعاناة، كانت معاناة بلا هدف!
1087.319: فأهم حاجة بالنسبة للمسئول الحزبي،
1089.306: إن التعاونية بتاعته تكون على الورق بتطلّع إنتاج
أكتر من التعاونية اللي جنبها.
1093.19: تفترض، يا عزيزي،
إن المشاكل تقف لحد هنا. لسة!
1095.988: المشكلة، يا عزيزي، انت إنتاجك الزراعي
اللي هو شحيح وقليل على شعبك،
1099.521: كان بيتشحن لـ"الاتحاد السوفييتي"،
1101.169: عشان يسدد الديون اللي على "الصين"
لـ"الاتحاد السوفييتي".
1104.266: ملايين الفلاحين على حافة المجاعة.
بيحاولوا يهربوا من الريف للمدن،
1108.658: ولكنهم بيُفاجأوا
إن الحزب الشيوعي بيحاصر الريف!
1112.017: وبيرجّع الفلاحين
عشان يموتوا من الجوع في الأراضي!
1114.484: المهم، إن الإنتاج ما يقفش!
1116.169: فيه ديون عايزين نسددها،
وفيه قفزات عايزين ننطها!
1119.026: والنتيجة، يا عزيزي، واحدة من أكبر المجاعات
في التاريخ المسجل!
1123.866: مجاعة بتضرب "الصين" بلا رحمة.
1125.73: الغريب، يا عزيزي، إن في وقتها، العالم الخارجي
ما كانش يعرف أي حاجة عن المجاعة دي!
1129.606: الـChinese Famine الشهيرة
اللي احنا نعرفها دلوقتي،
1132.237: كانت بتحصل والعالم ما كانش يعرف عنها حاجة.
1134.138: المؤرخ "يانج شيجينج" بيقول،
إن "ماو" بيجهز مقاطعة اسمها "آنهوي"
1137.787: عشان تبقى هي المسرح
اللي بيعرضه للصحافة الأجنبية.
1140.454: "احنا يا جماعة ما عندناش مجاعة،
احنا زي الفل! شوفوا حتى المسرح بتاعنا!
1143.579: ستوديو كاذب، حياة الفلاحين فيه جميلة،
ومعدلات إنتاجهم في السما.
1147.508: لدرجة، يا عزيزي،
إن الرئيس الفرنسي "فرنسوا ميتران"،
1149.7: لمّا رجع من زيارة لـ"الصين" سنة 61،
1151.749: هيوصف Chairman Mao باعتباره Humanitarian،
1155.164: "دا يا جماعة مش ديكتاتور،
اللي أنا شفته في (سينك هاي يي)،
1158.379: ما كانش عارف ينطقها!
1159.082: اللي أنا شفته في (آنهوي)،
الراجل دا عظيم! بجد (شابوه)!
1162.114: ويا جماعة، مفيش مجاعة!"
1163.624: غالبًا، يا عزيزي، كان الرئيس الفرنسي
من Boulaq le Caire!
1166.247: الوحيد بقى، يا عزيزي، الصايع
اللي كان فاهم وعارف الحركات دي كويس.
1171.701: "مين يا (أبو حميد)؟ الرئيس (بايدن)؟!"
1173.155: إيه اللي جاب الرئيس "بايدن" هنا، يا عزيزي؟
لسة، مش دلوقتي!
1175.164: المهم، يا عزيزي، عشان ما نبعدش عن الموضوع،
1177.196: الشخص الوحيد اللي كان
فاهم اللي بيحصل فعلًا، كان "خورتشوف".
1180.03: وكان عارف كويس أوي إن الراجل دا مخبي كارثة!
1182.776: "أصل أنا مش بتاع Fried Noodles،
أنا كنت معاشر (ستالين)!"
1184.997: "خورتشوف" بعت لـ"ماو" حذّره سنة 59،
1188.133: "يا أسطى، أنا من المستقبل وبقولّك،
نتايجها هتبقى زي نتايج (ستالين)!"
1192.876: "طب ما ممتاز، ما حلو!"
1195.242: في الجدية بقى،
"ماو" ما بيسمعش كلام "خورتشوف".
1197.385: بل وبيعلن سنة 61 إن السوفييت الحاليين
بقوا Rivisionist Traitors،
1202.005: خونة ومحرّفين لتاريخ وأفكار "كارل ماركس"!
1205.289: واحد يقولّي، "يا (أبو حميد)،
(خورتشوف) تلاقيه غيران من (ستالين)،
1208.291: الراجل، الحمد لله، مات في سريره مُعزز مُكرم،
1211.982: وسايب البلد دولة عظمى
بتناطح (الولايات المتحدة الأمريكية)،
1216.726: مالها سياسات (ستالين)؟ وسياسات (ماو)؟"
1219.172: أولًا، اتكلم بأسلوب أحسن من كدا! دا أولًا.
1220.903: ثانيًا، خلّيني أقولّك على المصير
اللي بيحذر منه "خورتشوف"،
1224.385: عشان انت مش فاهم، زيك زي "ماو".
1226.022: "إيه دا؟ بجد يا (أبو حميد)؟!"
1227.704: خلّيني، يا عزيزي المشاهد الجميل،
أرجعلك بالتاريخ شوية.
1230.734: أعمل ما يُسمى في عالم الدراما
بالـ"فلاش باك".
1233.768: هنرجع لسنة 1928.
1236.134: عمك "ستالين" كان عايز يحول "الاتحاد السوفييتي"
من قوة زراعية إلى قوة صناعية.
1241.658: هنعمل خطة. الخطة بتاعتنا بتقول
إن احنا هنعمل قمح كتير،
1244.836: نصدره لـ"أوروبا"، ناخد فلوس ومكاسب،
1247.239: ونصرف من هذه المكاسب على عملية الصناعة.
1250.117: أهم بلد في خطته دي، كانت "أوكرانيا"،
اللي مشهورة بخصوبتها.
1253.529: اللي المؤرخين كانوا مسميينها،
1256.714: "سلة خبز (الاتحاد السوفييتي)".
1258.127: عشان كدا، يا عزيزي،
لمّا "روسيا" دلوقتي احتلت "أوكرانيا"،
1260.453: حصل أزمة في أسعار القمح في العالم،
لأن أرضها خصبة.
1263.219: "ستالين" قضى على كل النخبة في "أوكرانيا"،
1265.735: المثقفين والمدرسين ورجال الدين، اللي كانوا
بيعارضوا استغلال السوفييت لمحاصيل "أوكرانيا".
1270.999: وقتها، "أوكرانيا" كانت
تحت "الاتحاد السوفييتي".
1272.799: لمّا وصلنا بقى لسنة 1931،
1274.894: عمك "ستالين" كان حط "تارجت" خرافي
لإنتاج القمح في "أوكرانيا".
1279.329: عارف، يا عزيزي،
لمّا انت يبقى عندك امتحان بُكرة،
1281.132: وتقعد تعمل خطة خمسية لعدد الـ"شباتر"
اللي هتخلصهم في الربع ساعة مذاكرة؟
1285.831: فتلاقي إن الكتاب اللي هو 1000 صفحة،
على حسبتك، هتذاكره في 8 ساعات!
1289.335: "ستالين" طلب من "أوكرانيا"
توفير 4 مليون طن قمح،
1292.717: ولمّا الفلاحين الأوكرانيين
كانوا بيحاولوا يهربوا من الريف،
1295.708: السوفييت، اللي خدوا محاصيلهم بالقوة،
حاصروهم ومنعوا هروبهم، ورجعوهم لأراضيهم تاني!
1301.242: زي ما انت شايف، يا عزيزي،
"ماو" خد خطة "ستالين" Copy & Paste.
1304.534: ما عملش حتى Rephrasing، نقل الـSheet!
1306.298: الكلام دا بقى، يا عزيزي، هيعمل مجاعة مشهورة
في "أوكرانيا" وفي العالم،
1311.041: مجاعة مهمة يعني، اسمها Holodomor،
1313.195: دي، يا عزيزي، كانت واحدة
من أكبر مجاعات العالم،
1316.465: وقتلت 4 مليون إنسان.
1318.15: كان فيه قصص مرعبة لناس بتاكل ولادها.
1320.346: المجاعة دي، اللي كان بيحذر منها "خورتشوف".
1323.671: بيحذر "ماو"، اتباع هذه السياسات
هيؤدي لهذه النتايج.
1328.883: "أنا جايلك من المستقبل وعارف!"
1330.791: ولكن المصادر كلها كانت بتشير
إن "ماو" ما كانش عنده مشكلة يموّت أكتر من كدا!
1336.193: في وثيقة من 25 مارس 59،
1338.358: أكد "ماو" استعداده للتضحية بالريف
في سبيل خطته الاقتصادية.
1342.454: حتى لو دا أدى لموت نُص الصينيين.
1345.356: وقتها، تعداد سكان "الصين"
كان 660 مليون إنسان،
1348.481: فالراجل دا كان ما عندهوش مشكلة
إن يموت 330 مليون إنسان!
1352.153: الحمد لله، ربنا ستر!
1353.671: "إيه يا (أبو حميد)؟
المجاعة الصينية ما حصلتش؟!
1355.691: و(خورتشوف) كان مأفوَر ومنفسن على (ماو)؟!"
1357.968: لأ، يا عزيزي، حصلت. 55 مليون واحد ماتوا!
1360.959: "طب الحمد لله يا (أبو حميد)،
ما ماتش 330 مليون،
1363.671: طب دا، دا خير يا (أبو حميد) والله.
دا حلو أوي، دا (تارجت) ممتاز!"
1366.472: إيه؟ معلش، أنا قاعد مع سفّاح؟!
أنا قاعد مع "سايكوباتي"؟!
1369.865: 55 مليون إنسان! دي، يا عزيزي، كانت
أكبر مجاعة قتلت بني آدمين في تاريخ البشر!
1375.788: 55 مليون! دا، دا...
مش عايز أقولّك دوَل، دا قارات!
1380.68: خلّيني أقولّك، يا عزيزي، إن عدد الناس
اللي ماتت في هذه المجاعة الصينية،
1385.527: ضعف عدد الناس اللي ماتوا
في الحرب العالمية الأولى تقريبًا.
1390.014: الحرب العالمية، بيسموها The Great War!
1392.272: الحرب العالمية التانية بكل دولها،
1395.036: مات تقريبًا نفس عدد الناس
اللي ماتوا في مجاعة صينية!
1398.874: تاني، ما كناش نعرف عنها في العالم.
اكتشفناها بعد كدا، Afterward!
1402.078: على حسب بعض الإحصائيات،
عدد الناس اللي ماتوا تقريبًا
1405.038: نفس عدد الناس اللي ماتت
بالـSpanish Flu، الإنفلونزا الإسبانية!
1408.067: تاني، كانت بتحصل، وما كناش نعرف عنها!
1410.311: الحقيقة، يا عزيزي، إن "ماو"
ما فلتش من تبعات المجاعة الصينية العظمى.
1414.797: نفوذه، زي ما انت متوقع، كان بدأ يتراجع.
1417.096: لدرجة إن في إبريل 1959،
بيتولى رئاسة "الصين" شخص آخر،
1422.398: "ياه يا (أبو حميد)! لا حول ولا قوة إلا بالله!
توفى أكيد بقى الزعيم (ماو)،
1426.393: فابتدوا يبحثوا عن قائد آخر."
1427.967: لأ، يا عزيزي، "ماو" كان لسة عايش،
مسّكوه بس رئاسة الحزب.
1431.348: تاني، دا كان الزعيم "ماو"!
كان رئيس الدولة وزعيم الحزب.
1435.065: دلوقتي بقى زعيم الحزب بس،
والدولة بقى ليها رئيس آخر،
1438.201: "شاوتشي" اللي بدأ يحقق في المجاعة،
ولمّا راح لمسقط رأسه، مقاطعة "هونان"،
1442.811: لقى كتير من قرايبه وأصدقائه ماتوا من الجوع.
1445.624: ودا هيخلّيه يدين قفزة "ماو"،
"القفزة الهائلة للأمام" رجعتنا لورا!
1450.133: وسنة 1962،
بيوقّف "شاوتشي" هذه القفزة. ما ينفعش!
1453.648: "شاوتشي" جمع
أكتر من 7000 واحد من كوادر الحزب،
1456.662: كانوا بيمدوا الحزب
بإحصائيات كاذبة عن الإنتاج، فيما عُرف بـ...
1463.098: في اللحظة دي، يا عزيزي،
"ماو" بيقابل مصير أسوأ من اللي كان خايف منه!
1466.84: ولكن بيتعمل مؤتمر،
وبيتم إدانة سياساته له وهو عايش!
1471.467: "شاوتشي" هيصارح "ماو" في لقاءٍ ما بينهم،
إن هما الاتنين مسئولين عن المجاعة،
1475.675: بل إن هو هيحرص إن بعد موتهم،
كُتب التاريخ تسجّل اللي حصل دا.
1480.221: قد تظن، يا عزيزي، إن خلاص،
1482.063: "أبو حميد" قفّل الحلقة، وهنشوف
الحلقات اللي فاتت والمصادر وكل هذا الكلام.
1486.229: لأن "ماو" قصته انتهت، خلاص، راحت!
1488.718: عندنا "قفزة هائلة للأمام" فشلت،
أكبر مجاعة في التاريخ قتلت 55 مليون إنسان،
1494.109: زعامة العالم الشيوعي ما اتحققتش،
وزعامته لـ"الصين" راحت!
1498.707: هل كدا انتهى "ماو" سياسيًا؟
1500.559: الحقيقة، يا عزيزي، إنه لأ. "ماو" لقى
ورقة أخيرة من كتاب أبوه الروحي "ستالين".
1505.746: اللي بعد 3 سنين من مجاعة "أوكرانيا"،
اللي هددت سُلطة "ستالين" وقتها.
1509.694: مهو الناس برضه كانت متضايقة،
فيه 4 مليون واحد ماتوا! انت اللي مسئول عن دا!
1513.02: "ستالين"، رغم اللي حصل، قدر يستعيد سُلطته تاني
عن طريق إعدام ما يقارب من مليون كادر حزبي،
1519.027: فيما عُرف تاريخيًا باسم The Great Terror،
"الرعب العظيم". مليون واحد!
1523.031: المشكلة إن، على عكس "ستالين"،
1524.464: "ماو"، في هذا الوقت،
ما كانش عنده القوة في السيطرة على الحزب.
1527.625: كان عارف إنه لو ما استعادش قوته دلوقتي،
فإدانته مش هتبقى على أد المؤتمر،
1531.688: إدانته هتبقى على مستوى التاريخ.
1533.418: عشان يقدر يمنع هذه الإدانة، فلازم يتحكم
في تاريخ "الصين" اللي هيتكتب مستقبلًا.
1537.635: يتحكم في التاريخ
اللي هيكتبه الباحثين والمؤرخين والمثقفين.
1542.111: - "ازاي يا (أبو حميد)؟"
- هقولّك.
1543.208: "ماو" قرر يدمر الحزب من جواه.
1545.533: خطة جهنمية للسيطرة على الحزب،
1547.125: النهاردة، يا عزيزي، نعرفها
باسم "الثورة الثقافية".
1550.31: "ماو" مش بيفكر يهرب أو يستقيل أو يعتذر،
1552.772: "ماو" كان عارف إن كل اللي حصل
هيؤدي لثورة هتشير عليه هو.
1556.325: فقرر إنه يسبق الأحداث، ويكون هو الثورة.
1558.669: في مايو 1966، بيصدر الحزب الشيوعي
ما يُعرف باسم
1565.231: "ماو" بيحذّر، بيقول،
"يا جماعة، أنا عرفت المشكلة فين!
1568.814: - المشكلة كانت إن الحزب بتاعنا..."
- "ماله يا (ماو)؟"
1571.626: - "مُخترق من البيزوبازيتيين!"
- "إيه؟!"
1573.833: "مُخترق من البرجوازيين!"
1575.726: "بجد؟!
وأنا أقول الناس اللي ماتت دي ماتت ليه؟!
1578.099: أتاري الحزب مُخترق من البرجوازيين!
الحقي يا أما!"
1581.095: "معلش يا (أبو حميد)، ما تآخذنيش،
مش مطلّع أوي على الأدبيات الماركسية،
1584.683: يعني إيه برجوازيين؟!"
1586.011: البرجوازيين دُول المفروض إن هما الطبقة
اللي فوق العُمّال ولكنهم تحت المُلّاك.
1590.092: دي أكتر الطبقات اللي هاجمتها الشيوعية.
1592.335: لأنهم بيستغلوا اللي تحتهم
وبيتشبهوا باللي فوقيهم،
1595.464: فبيخلّوا الوضع القائم ما يتغيرش.
1597.28: وفي "الصين"، كان مجرد إن الحزب يشاور على حد
يقول، "الحق، برجوازي!" دا كان كافي لتدميره!
1602.117: البرجوازية دي، يا عزيزي،
تهمة في أي مكان شيوعي!
1604.081: الـFood Blogger لمّا يلاقي مطعم مش عاجبه،
يقول، "برجوازي!"
1606.313: "ماو" هيستغل التهمة دي،
ويرميها على كل أعضاء الحزب اللي أدانوه.
1610.175: مش بس دُول، دا هيرمي التهمة دي
على كل مثقف ممكن يفكر لحظة إنه يدينه!
1615.465: زي الباحثين وأساتذة الجامعة والمدرسين.
1617.641: ما هو مين اللي ممكن يكتبوا تاريخ ضد "ماو"؟
هما دُول، فدُول كمان هنتّهمهم!
1621.098: دي هي "الثورة الثقافية"
الـCultural Revolution،
1624.204: دي ثورة هيقودها "ماو"،
سببها الظاهري هو تطهير المجتمع الشيوعي،
1628.065: بس حقيقتها، بحسب بعض القراءات والتفسيرات،
1630.431: هي حملة سياسية،
عشان "ماو" يسبق الثورة اللي ممكن تحاكمه!
1633.902: بالبلدي كدا، بيتغدى بالتاريخ
قبل ما التاريخ يتعشى بيه.
1636.67: وكمان يخلّي الثوار يخدموا أهدافه الخاصة
في التخلص من أعدائه جوا الحزب،
1640.632: والمثقفين الباقيين في "الصين"
اللي ممكن يدينوه.
1643.355: "ماو" هيوجّه ثورته لفئة عمرية بعينها،
1645.733: الطلبة الشباب من سن 13 لـ23،
1648.411: أكتر من نُص مليون طالب جامعي
و6 مليون طالب ثانوي،
1651.882: هيسمعوا كلام الزعيم،
اللي اتربوا على إنه أسطورة،
1654.504: قاد "المسيرة الطويلة" الـLong March،
1656.622: وحرر البلاد من اليابانيين،
هيسمعوه وهو بيمجدهم،
1659.829: وبيقول إن هو دا الجيل اللي ما اتلوثش،
لإنقاذ "الصين" من الـFour Olds.
1667.924: زوجة السفير الأمريكي،
وقت الثورة الثقافية، كانت بتقول،
1670.613: إن حماس الشباب كان حماس طاغي،
1673.188: Radical جدًا وPrimary جدًا،
حماس بدائي ومتطرف!
1676.651: على حسب كلامها، كأن "الصين" ارتدّت
لعصور مخيفة ما فيهاش تحضر!
1680.598: وهؤلاء بقى الملايين من الطلاب
هما اللي هينظموا ما يُعرف بـ"الحرس الأحمر".
1685.42: منظومة بتحرس الزعيم "ماو".
1687.116: لأنهم ببساطة ما بقوش واثقين
في الحزب الحاكم ولا النخبة الثقافية في "الصين".
1690.717: ملايين من طلاب الحرس الأحمر
مش هيقروا غير حاجة واحدة بس،
1693.909: كتاب بيجمع مقولات "ماو"،
هيعتبروه كتاب مُقدّس، "الكتاب الأحمر".
1698.816: وقصاده هيحرقوا كل الكتب التانية.
دي الثورة الثقافية بتاعت "ماو"!
1702.436: الكتاب دا، على حسب بعض المصادر،
هيتصنف على إنه
1707.938: أكتر كتاب تم طباعته على مستوى العالم.
1711.13: طباعته تخطت المليار نسخة.
1712.916: لدرجة إن "الاتحاد السوفييتي" حظره،
بالرغم من إنه كتاب شيوعي!
1716.431: بس الخوف كان من شعبية "ماو" المهولة.
1718.842: واحد من مقولات الكتاب، ومن أشهر مقولاته،
1727.351: "ماو" في كتابه دا
بيدين كل المحاولات السلمية للثورة،
1730.733: بيشحن جيل مراهق لمهمة واحدة بس عنيفة،
1733.646: الطلبة هتبدأ هجومها على المدرسين
وأساتذة الجامعة في المدارس والجامعات!
1738.478: جامعة "بكين" لوحدها، في أغسطس 1966،
سجلت أكتر من 200 حالة انتحار لأساتذة جامعة.
1744.245: تِلت أعضاء هيئة التدريس
في كلية "هونان" للطب النفسي، انتحروا.
1747.983: "الله! ليه يا (أبو حميد)؟!
1749.037: لأن الطلبة عذبوهم
ولبسوهم طراطير ووصفوهم بالخونة.
1752.659: الطلبة هيثوروا حتى على المباني القديمة،
زي إيه؟ زي المعابد ودور العبادة والمتاحف.
1757.844: من الآخر، كل التاريخ قبل ثورة "ماو"
ما لهوش لازمة! هي دي القناعة السائدة.
1762.07: عشان كدا، يا عزيزي، قلتلك،
هيتغدى بالتاريخ قبل ما التاريخ يتعشى بيه!
1764.862: ودا حرفيًا مش مجازيًا.
1766.263: المعابد والمتاحف، والمدرسين والباحثين.
1769.258: مش بس كدا، دا أي حاجة أجنبية
عندنا هنا في البلد، ما لهاش لزمة!
1772.081: سواء كتاب أو رسمة أو صورة أو بقرة!
1774.86: أنا بتكلم بجد، يا عزيزي،
بعض المصادر بتقول إن أفراد من الحرس الأحمر،
1777.829: دبحوا أبقار مزرعة كاملة.
1780.106: "ليه يا (أبو حميد)؟"
1780.876: أقولّك ليه يا عزيزي؟ لأن البقر كان هولندي.
1782.762: "لا، لأ... ما ينفعش!
1784.771: دا بقر هولندي، معادي للثورة. مش أجنبي؟
1786.668: لأ، ما ينفعش. لأ، لأ، لأ!"
1787.829: حسب المؤرخ "فرانك ديكوتر"،
1789.659: "ماو" خلال هذه الثورة الثقافية
بينتظر اللحظة المناسبة
1793.108: ولمّا بتيجي اللحظة المناسبة،
هيطالب الحرس الأحمر
1796.479: بتوجيه غضبهم الجامع دا للحزب ولـ"شاوتشي".
1800.53: - "معلش، دا مين دا يا (أبو حميد)؟"
- الرئيس، رئيس البلد.
1802.859: بحجة إن الرئيس والحزب
عايزين يخرسوا أصواتهم.
1806.307: "ماو" قدر يوجّه الغضب ناحية أعدائه
اللي عايز يتخلص منهم،
1809.313: أعدائه جوا الحزب أو برة الحزب.
1811.136: "ماو" قدر بالثورة الثقافية يرجّع مكانته
الـCult Personality، اللي حذر منها "خورتشوف".
1816.49: سنة 1968 مثلًا، وزير خارجية "باكستان"
زار "ماو" وأهداه سلة فيها 40 مانجاية.
1821.557: "إيه يا (أبو حميد) الوزير
اللي يدخل على رئيس بقفص مانجة دا؟!"
1824.436: يا عزيزي، يا عزيزي، أرجوك!
1826.496: في الوقت دا،
الصينيين ما كانش عمرهم شافوا المانجة!
1829.795: "إيه؟!"
1830.262: وقتها، يا عزيزي، خلّيني أقولّك
إن دا مش أغرب حاجة،
1833.308: لأن من كتر تقديس الصينيين لشخص "ماو"،
1836.473: اعتبروا هذه المانجة هدية مقدسة،
وما حدش كَلها!
1840.625: ولمّا المانجة عفنت،
حنطوها بالشمع باعتبارها رمز إلهي.
1844.833: "يا إلهي!"
1845.558: وعملولها "بوسترات" ومظاهرات!
1847.522: "المانجة؟ هي حلوة يا (أبو حميد) وكل حاجة،
بس مش للدرجادي يعني!"
1851.217: مش بس كدا، يا عزيزي،
خلّيني أقولّك إن أحد المصادر بتقول
1854.721: إن كان هناك شخص عديم الرباية،
مش الصينيين اللي بيقولوا كدا، أنا اللي بقول كدا،
1858.315: هذا الشخص سخر من المانجة،
وقال إن هي Overrated!
1861.417: ومش بس كدا، البطاطا كمان أحلى منها.
1863.672: الصينيين طبعًا يسمعوا هذا الكلام يقولوا،
"مانجة إيه اللي Overrated؟!
1866.73: - عارف عملوا إيه، يا عزيزي؟ أعدموه.
- "إيه؟!"
1868.583: هما بصراحة معاهم حق،
بس مش لدرجة الإعدام يعني!
1871.272: سنة 1968، لمّا "ماو" حس
إن الدنيا بدأت تخرج عن السيطرة،
1876.629: بدأت، وإن خلاص يعني، الحرس الأحمر
نفّذ كل مهمته، ومسح كل أعدائه بأستكية.
1881.395: هنا "ماو" قام بحملة جديدة،
1885.145: في هذه الحملة، يا عزيزي،
هيتم إرسال 20 مليون شاب إلى الريف.
1889.925: باعتبار الريف المكان النقي،
1891.651: لإعداد جيل من القادة
لسة ما اتلوثش من النخب الفاسدة.
1895.956: تقدر تقول إن "ماو" في هذه اللحظة
ادّى القادة والشباب حاجة تانية يعملوها
1900.341: بما إنهم خلّصوا شغلهم خلاص.
1902.042: بس دي ما كانتش نهاية الثورة الثقافية.
1903.375: الثورة الثقافية هتنتهي سنة 1976،
لمّا "ماو" نفسه هيموت.
1906.804: ورغم إن ضحايا الثورة الثقافية
كانوا حوالي مليون إنسان،
1909.642: دا رقم قليل، لو قارنناه برقم الناس اللي ماتوا
في المجاعة، اللي هما كانوا 55 مليون.
1913.738: إلا إن الأثر النفسي لجنون الثورة الثقافية
كان أفظع بكتير.
1917.756: "ماو" أفقد جيل كامل من الشباب براءته.
1920.468: ملايين من الشباب، يا عزيزي،
تورطوا في قتل مدرسينهم.
1923.236: والبعض قتلوا أهاليهم
لأنهم شافوهم أعداء للوطن وللزعيم "ماو".
1927.656: المعابد والمكتبات اتخرّبت،
1929.408: وكل الأماكن اللي بتحفظ
ذاكرة "الصين"، اتخرّبت.
1932.254: جيل كامل من الشباب، هيقضي بقية شبابه،
بعد كل هذا الجنون،
1936.16: وهو منفي في الريف والجبال
بأمر من "ماو" نفسه.
1939.553: جيل هيسميه المؤرخين Lost Generation.
1942.856: كتير، يا عزيزي، من التحليلات
بتفرّق "ماو" عن "ستالين".
1945.401: "ستالين" كان بيمارس كل سُلطاته
من خلال ظباطه ورجال الحزب،
1949.988: عشان كدا إن حد من رجالته، "خورتشوف"،
يقلب عليه ويدينه، بعد ما مات.
1954.095: بينما دهاء "ماو" بيتمثل، إن كل العنف والمدابح
اللي حصلت في الثورة الثقافية،
1959.151: كانت شعب ضد شعب، وأبناء ضد آباء.
1961.718: في كتابه، Mao's Last Revolution
"ثورة (ماو) الأخيرة"،
1965.211: بيقول الكاتب
إن القاعدة الحالية من الحزب الشيوعي،
1968.098: هي إن مجرد فتح تاريخ "ماو" = Damage للحزب!
1971.651: إن انت تفتح تاريخ هذا الرَجُل،
انت كدا بتدمر تاريخ الحزب.
1974.225: الحزب الشيوعي الصيني أدرك
إن فتح السجلات بتاعت "ماو" بعد موته،
1978.243: ومحاكمته على القفزة
أو المجاعة أو الثورة الثقافية،
1981.87: هيحرم الحزب من شرعية حكمه،
1983.455: وهيدمر نسيج المجتمع،
اللي كل فرد فيه تورط في الأحداث.
1986.848: عشان كدا، هيتحقق لـ"ماو"
الحلم الأخير اللي اتمناه.
1990.097: إنه يموت كحاكم عظيم،
وإن بعد موته يتفادى مصير "ستالين".
1993.601: لحد دلوقتي،  لا تتسامح الحكومة الصينية
مع أي ذكر لخطايا "ماو"،
1997.786: لدرجة إن في الستينات، بيصدر مرسوم
بيحظر كتابة تاريخ الحزب الشيوعي الصيني. تخيل!
2003.56: سنة 99، لمّا حاول الباحث "يونجشي سونج"
إنه يجمع شهادات الثورة الثقافية، تم اعتقاله.
2008.839: وهنا، بنسأل سؤال أخير،
هل كل اللي حصل من منع التدوين دا،
2012.005: خلّى الناس في "الصين"
تنسى اللي حصل؟ ولّا لسة ما نسيوش؟
2015.36: في فبراير 2020،
مع بداية الكورونا في "الصين"،
2018.134: أعلن الرئيس "شي جينبينج"
سياسة ما يسمى بالـPeople's War.
2022.018: اللي فيها رجال الشرطة هيكونوا مسئولين
عن تنفيذ إجراءات التباعد الاجتماعي،
2026.694: لكن مش هما بس.
مين كمان هيبقى مسئول؟ المواطنين.
2029.529: المواطنين هيبقوا مسئولين إن هما يبلغوا عن بعض
لو أي حد ما التزمش بالإجراءات.
2033.558: أول ما هذه السياسة بدأت،
ظهر شباب بيبالغوا في تطبيق الإجراءات،
2037.654: بيسألوا الناس عن لبسهم وتحركاتهم،
كانوا لابسين شارات حمرا.
2040.564: فيه فيديو مثلًا، لموظف بيربط شخص قروي
في الحيطة لمجرد إنه ما كانش لابس كمامة!
2045.779: لو جيت بصيت، الأماكن الوحيدة
اللي ما ظهرش فيها هؤلاء الشباب،
2048.915: واتسمح فيها بكسر إجراءات التباعد،
2051.37: كانت المعابد
والنُصب التذكارية "لماو تسي تونج"!
2054.741: اللي ما يقدرش حد إنه يطلب من الناس
إنها تمشي وتسيبها!
2057.71: كل هذه الأحداث
فكّرت الصينيين بالثورة الثقافية.
2060.634: لدرجة اندلاع مظاهرات شعارها،
2065.14: الكاتبة "تانيا برانيان" بتقول
إن الثورة الثقافية في تاريخ "الصين"
2068.897: جرح مفتوح، في أي وقت هينزف،
لأنه ما اتعالجش.
2071.576: بتسمي الثورة الثقافية
2077.011: بتضرب مثال لطالب صيني كان بيتعالج نفسيًا،
2079.332: لأنه كان بيعاني من خيالات
إنه بيقتل مدرّسه،
2081.754: وبالعلاج النفسي، اكتشفوا إن الطالب دا
اللي ما حضرش الثورة الثقافية
2085.661: أبوه شاف جده بيموت قُدّامه
على إيد الحرس الأحمر.
2088.819: والـ"تروما" بطريقة ما،
لقت طريقها من الأب للابن.
2091.832: عشان كدا، الكورونا وإجراءاتها
فكّرت الناس بـ"تروما" الثورة الثقافية.
2095.694: الفكرة إن في الوقت بتاع الكورونا دا،
2096.96: ما عادش فيه فئة معيّنة
موكّلة بتنفيذ القانون والحساب والعقاب،
2101.706: بقت هذه السُلطة موكّلة لأي حد، الشعب.
2104.619: نفس اللي حصل في الثورة الثقافية.
2106.178: لمّا الطلبة العاديين
2107.723: هما اللي كانوا بيمارسوا
أو بينفّذوا اللي بيشوفوه صح.
2111.111: بيطبقوه على الناس،
وبيعاقبوا الناس اللي ما بتلتزمش بيه.
2113.517: "تانيا برانيان" برضه بتقول
إن الجيل المفقود بسبب الثورة الثقافية
2117.055: الـLost Generation
اللي اتبعت للأرياف والجبال،
2119.298: هو حاليًا جيل العواجيز اللي بيحكم "الصين".
2121.899: وأبرزهم واحد معروف بـ"شي جينبينج"!
2124.321: "شي جينبينج"، يا عزيزي، لو ما تعرفش،
هو الرئيس الحالي لـ"الصين".
2127.569: عيلته كانت من ضحايا التطهير على إيد "ماو".
2130.533: وتم إرساله هو شخصيًا
2132.628: كواحد من الـ20 مليون واحد،
اللي اتبعتوا للريف كجيل تطهير.
2136.526: أخته، أخت "شي جينبينج"، الرئيس الصيني الحالي،
انتحرت نتيجةً لهذه الأحداث.
2141.332: على حسب تقرير
لمجلة الـ"إيكونوميست" المعروفة،
2143.442: يبدو إنه "شي جينبينج" تعلّم من ماضيه
إن "الصين" دولة عظمى،
2147.192: ولكنها، واسمع دي كويس أوي،
بتعوم على بحر من الفوضى.
2151.087: عشان كدا "شي جينبينج"، على حسب هذا التقرير،
هيحاول يكون زعيم قوي لاقتصاد مستقر،
2156.355: ويكون هو رمز لهذه القوة
ورمز لهذا الاستقرار.
2159.134: ولكن عشان دا يتحقق،
يجب أن تكون هناك مراقبة مُحكمة،
2162.538: مراقبة بتخلّي "الصين" لوحدها
كبلد وسط 192 دولة،
2166.176: فيها أكتر من نُص عدد
كاميرات المراقبة في العالم،
2169.189: وشبكة تواصل اجتماعي
متراقبة كليًا من الحكومة.
2172.515: وزي زمان لمّا كانوا كوادر الحزب
بيقيّموا المواطنين بنقط، فاكر؟
2176.868: ظهر في 2014،
ما يُسمى بالـSocial Credit System،
2181.076: لو انت، يا عزيزي،
من متابعين "الدحّيح" المخضرمين القُدام،
2184.279: هتفتكر حلقة بعنوان "إله الدولة الملحدة".
2187.348: كانت هذه الحلقة بتناقش إن على سنة 2020،
هيتم تطبيق ما يُعرف بالـSocial Credit System.
2194.044: نظام بيقيّم المواطنين بحساب نقط يزيد أو ينقص،
حسب الخدمات المجتمعية بتاعتهم،
2198.951: وعلى حسب سلوكهم المتراقب في كل حتة.
2201.217: الصحفي "دافيد رينيه"
بيقول إن طموح "شي جينبينج" مخيف.
2204.852: لأنه بيحكم بنفس طريقة "ماو"،
2206.473: ولكن بقى المرّادي مش بيحكم بكوادر حزبية
بتسجل معلومات غلط وبتستف ورق، ولكن بالـAI.
2213.864: "الصين" بتنشر أكبر عدد
من الأبحاث في مجال الـAI.
2217.233: عندها تقريبًا أكتر عدد براءات اختراع
في مجال الـAI.
2220.593: وعندها قدرة على المراقبة
أعلى بكتير من قدرة "ماو" في الستينات.
2223.963: "دافيد رينيه" كمان بيقول
إن العالم كله خايف من حرب
2226.984: ممكن يشنها "شي جينبينج" على الجزيرة
اللي استقر عليها القوميين الصينيين،
2231.162: الـKuomintang، اللي "ماو" سابهم.
2232.654: لكن حرب ممكن يشنها "شي جينبيج"
على "تايوان" النهاردة،
2235.377: تقدر تحوّل "شي جينبيج" في نظر الصينيين
لحاجة أكبر من "ماو" نفسه.
2239.182: دا كلام "دافيد رينيه".
2240.075: دا ممكن يكون تأكيدًا
على كلام "تانيا برانيان" إن "الصين"...
2244.662: وإن "الصين" ما زالت متورطة في ماضيها
2247.248: من حروب ومجاعات وثورات وخوف شديد من الفوضى.
2251.165: الأمم نوعًا ما زي البشر،
بتمر بـ"ترومات" وصدمات،
2254.446: والطريق الوحيد للتغلب على هذه الصدمات،
يمكن يكون مواجهتها،
2257.795: وتحويلها من صدمة لذكرى وذاكرة نتعلم منها.
2260.574: يمكن بعد دا، نقدر نتجاوز هذه الـ"تروما".
2262.839: بينما، على حسب علم النفس،
2264.145: الصدمة اللي بنخاف نتجاوزها،
وبنحاول دايمًا نتجنبها،
2267.683: بنمكنها إنها تتحكم في مستقبلنا،
2269.67: ومهما بالغنا في إخفائها،
يمكن تظهر وتجبرنا نعيدها تاني.
2273.129: زي ما تستيف الورق
اللي كان بيحصل زمان أيام "ماو"،
2275.401: حصل في بداية الكورونا.
2276.731: فزود في انتشار الكورونا في البداية،
وأخّر في مقاومتها.
2279.335: بعد، يا عزيزي، هذه القصة الملحمية،
2281.172: افتكر، يا عزيزي، إن اللي بينسى الماضي،
لا يمكن يقدر يصلّح أخطاءه.
2284.442: وافتكر أيضًا، يا عزيزي،
إن الثورة الثقافية الحقيقية،
2287.111: لم تبدأ في "الصين" تحت "ماو".
2288.605: - ولكنها بدأت هنا.
- "فين يا (أبو حميد)؟"
2290.66: في هذه الغرفة.
2291.507: "ما خدنهاش في التاريخ دي يا (أبو حميد)!"
2292.831: ما أنا بقولّك التاريخ دلوقتي اللي أنا هكتبه
وأسيطر عليه، الثورة الثقافية بدأت من هنا.
2297.139: وعايز أجمّع الشباب كلهم حواليا،
2298.862: عشان ننهي التاريخ القديم،
ونكتب تاريخ جديد، بطله أنا.
2302.066: أنا بس مؤسس الثورة الثقافية الحديثة.
في الأوضة دي!
2305.923: "طب حلو يا (أبو حميد)،
هنعمل إيه بقى في الثورة دي؟ أنا اتحمست!"
2309.531: هتشوف الحلقات اللي فاتت كلها،
هتشوف الحلقات الجديدة كلها،
2312.634: هننزل نبص على المصادر،
ولو احنا على الـ"يوتيوب"، هنشترك على القناة.
2318.378: حاجة كدا، يا عزيزي، بس،
عايز أقولها بس عشان...
2320.889: في رأيي الشخصي، الذي ليس له أي أهمية،
2323.4: أو ليه أهمية كبيرة، احنا عرفنا بعد كدا ليه!
2325.264: إن الرَجُل اللي احنا محتاجين نهتم بيه
ليس "ماو"، ليس "ماو".
2328.917: ولكن الشخص الوحيد
اللي صورته موجودة أكتر من مرة،
2333.712: غيري طبعًا، عشان أنا عندي صورتين هنا،
2335.411: وهو الزعيم الصيني "دينج شاو بينج"،
وهو تقريبًا مؤسس "الصين" الحديثة.
2341.182: مؤسس الفكر الاقتصادي الجديد
اللي خلّى "الصين" بالقوة اللي عليها النهاردة.
2346.234: وهو "دينج شاو بينج".
2347.377: هو، يا عزيزي، أهو. الراجل دا،
اللي انت شايفه في الـBackground.
2350.003: موجود دائمًا.
عشان فيه ناس بتفتكره زعيم "كوريا"!
2352.179: بس، يا عزيزي. خلّيني بقى أستأذن
عشان عندي معاد مع المانجة!
