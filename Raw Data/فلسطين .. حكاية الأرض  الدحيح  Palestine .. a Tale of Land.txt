0.006: أعزائي المشاهدين،
السلام عليكم ورحمة الله وبركاته،
1.464: أهلًا بكم في حلقة جديدة،
من برنامج "الدحّيح"!
3.418: عزيزي المشاهد الجميل،
عايزك تتخيل للحظة أنك طائر نورس،
6.612: بتُحلّق فوق "البحر المتوسط"
متجه ناحية الشرق،
9.951: بتوصل لنقطة على الساحل
بين "تل أبيب" و"حيفا"،
12.515: هناك، بيقابلك مكان رائع الجمال،
يُعرف النهاردة باسم "الدور"،
16.21: دا مَصيَف مثالي،
17.375: لا يقِلّ حاجة
عن شواطئ "اليونان" و"قبرص" و"صقلية"،
20.621: رملة حلوة، جو لطيف، شُعَب مرجانية،
23.449: وورا الشط مساحات خضرا مزروعة،
25.376: ولو بتحب التاريخ والجغرافيا،
27.02: فيه متحف،
ومواقع أثرية من العصر البرونزي، وبيوت كتير،
30.654: بيوت لمّا تشوفها، تحس إن البيوت دي
جت من "فلوريدا" واتحطت هنا،
34.3: اللي هي البيوت اللي عاملة كدا دي.
35.5: وطبعًا، فيه أكتر من Resort في المكان
مليانين خدمات،
38.122: وبما إنك لسة، يا عزيزي،
فاكر نفسك طائر نورس،
40.589: ما يعرفش حاجة عن المكان،
41.726: فهتشوف وانت فوق في السما كدا Resort حديث،
44.342: اسم هذا الـResort "نحشوليم"،
45.889: بس على مسافة أمتار منه،
47.635: فيه مبنى صغير، شكله وطرازه مختلف عن المكان،
50.801: وبيكسر حالة التناسق بتاعة المكان،
52.901: بيت مبني بـStyle عربي قديم
وسط مباني حديثة وغربية.
56.707: خلّيني أقولّك إن سنة 1991،
58.425: واحد من سكان المكان
قرر إنه يبني جنب البيت دا مركز غطس،
61.561: وبالفعل،
جاب العمّال والمُعدّات وبدأوا الحفر،
63.877: ولكنهم، يا عزيزي، وهما شغّالين، وقفوا فجأة،
66.341: لمّا لقوا بقايا عظام بشرية
مدفونة على عُمق مش كبير،
69.81: فردموا ومشيوا، وما رجعوش تاني.
71.575: الموقف دا شافه صيّاد اسمه "فؤاد حصّادية"،
73.669: اللي عايش في قرية عربية قريبة اسمها "الفريديس"،
75.647: لمّا هذا الصيّاد راح لصاحب المشروع وسأله،
"انتم ليه يا جماعة مشيتوا من هنا؟"
79.28: فصاحب المشروع رد عليه وقام قايلّه،
"والله لقينا عضم من أيام (نابليون)!"
82.664: "فؤاد" بيقول، "لأ، دا عضم لفلسطينيين
اتقتلوا سنة 48، واتدفنوا هنا."
87.429: أبوه وجده حكوله على مذبحة
ارتكبها جنود إسرائيليين في المكان دا،
91.614: وإن الضحايا اتدفنوا في مقابر جماعية،
94.334: واحدة من المقابر دي
موجودة في ساحة لركن العربيات
97.87: Parking Lot لمَصيَف،
في الـResort اللي اسمه "نحشوليم".
100.422: دا حصل قبل ما الـResort يتبني،
102.054: وقبل ما ييجي حد
يغيّر اسم المنطقة دي، ويسميها "الدور"،
105.235: لمّا كانت قرية صيّادين فلسطينية
اسمها "الطنطورة".
109.481: "الطنطورة" كانت قرية فلسطينية صغيرة،
111.917: موجودة على الخريطة جنوب "حيفا"،
113.27: لحد سنة 1948،
كان تقريبًا عدد سكانها 1500 فلسطيني
116.602: شغّالين على الصيد والزراعة،
118.034: قرية هادية جدًا وصغيرة جدًا
وجميلة جدًا جدًا.
121.369: بعد "النكبة"، ولمدة 50 سنة تقريبًا،
لحد سنة 2000،
124.709: ما كانش بيتقال عن "الطنطورة"،
اللي بنتكلم عنها دي، في "إسرائيل"،
127.677: غير إنها قرية دارت فيها "معركة"، Battle،
130.299: في حرب "الاستقلال"
بين الإسرائيليين و"العرب"،
133.519: والإسرائيليين انتصروا.
134.79: هؤلاء العرب "هاجروا" من القرية،
وراحوا لقرية "الفريديس" القريبة،
138.5: وبعدها، جُم المستوطنين
وأنشأوا فيها "كيبوتس" اسمه "نحشوليم".
142.259: الوضع بيفضل كدا لحد سنة 98،
144.345: لمّا طالب إسرائيلي في جامعة "حيفا"
بينشر رسالة الماجيستير بتاعته،
147.919: اسم هذا الطالب هو "ثيودور كاتز"،
149.729: أثناء إعداد "كاتز" للبحث بتاعه،
151.711: بيقابل مجموعة من قُدامى المحاربين،
153.636: تابعين للواء عسكري في الجيش الإسرائيلي
اسمه لواء "ألكسندروني"،
157.122: هما دُول اللي كانوا مسئولين
عن اقتحام "الطنطورة" سنة 48، يوم 22 مايو.
161.135: مع شهادات الناس، بيكتشف "كاتز"
إن اللي حصل دا ما كانش معركة،
164.44: الاقتحام اللي حصل دا
ما كانش مواجهة بين جيشين،
167.147: أو بين فئتين مسلحين.
168.469: لأن بالرغم من محاولات أهل القرية في المقاومة،
170.927: إلا إن تسليحهم الضعيف
وقلّة خبرتهم في القتال،
173.784: خلّوا المعركة تنتهي من قبل ما تبدأ.
175.652: أنا عايز أقولّك
إن استسلام الأهالي بعد هزيمتهم،
178.331: ما كانش نجاة ليهم من الموت،
179.548: ولكنه كان بداية المذبحة.
181.454: في ليلة 22 مايو، وصباح يوم 23،
183.722: استباح الجنود الإسرائيليين
قرية "الطنطورة" كلها،
186.639: في الأول، فصلوا بين الرجالة والستات،
188.395: الستات اتجردوا من الفلوس والدهب
وأي شيء له قيمة،
191.635: وأجبرهم الجنود على الخروج من القرية،
193.223: خرجوا، مش عارفين يروحوا فين!
194.593: الرجالة بقى،
تم إجبارهم على التجمُّع عند الشاطئ،
197.641: اللي لسة فيه البيت العربي،
اللي كنت بأحكيلك عنه،
199.231: الرجالة دُول،
ما تفتكرش إن هما رجالة كبار وبس،
201.126: أي ذَكَر كان شكله يدّي فوق الـ13 سنة،
كانوا بيعتبروه راجل.
204.207: وعند البيت، بطل الحكاية بتاعتنا،
الشاهد على هذه الأحداث،
207.66: بدأت عملية الإعدام.
209.179: خلّيني أقولّك إن الشهادات
210.493: اللي سمعها "تيدي كاتز" من الجنود
كانت مرعبة.
213.121: اتجمّعت هذه الشهادات
واتحطّت في فيلم اسمه "طنطورة"،
215.396: مخرجه إسرائيلي، اسمه "ألون شوارتز".
217.007: واحد من الجنود دُول قال
218.185: إنهم كانوا بيحطوا الناس في براميل،
ويضربوا نار على البراميل،
220.699: وإنه، لسة لحد النهاردة،
فاكر شكل الدم في البراميل!
223.123: واحد تاني قال إن فيه ظابط جه،
224.783: الظابط دا، لاحقًا،
هيبقى رتبة كبيرة في وزارة الدفاع،
227.294: طلّع مسدسه وبدأ يقتل الأسرى على الشط،
واحد ورا التاني،
230.605: جندي صهيوني تالت اسمه "أميتزور كوهين"،
قال نصًا وهو بيضحك،
234.379: كان بيقول، I was a murderer
235.932: I didn't take prisoners،
"ما كنتش باخد مساجين، كنت بأقتل."
238.611: تفتكر، يا عزيزي، قتل كام واحد؟
239.818: الحقيقة، لا انت ولا هو يعرف،
241.276: الراجل قال وهو بيضحك،
"والله أنا ما كنتش بعِدّ
243.143: أنا كان معايا Machine Gun
فيها 250 رصاصة، وخلّصتهم."
246.04: عزيزي، لو لاحظت في اللي بأقولهولك دا،
دي مش شهادات الضحايا،
248.832: دي شهادات الناس اللي قتلت،
250.378: الناس اللي بيحكوا، المفروض يكونوا
بيحاولوا يخففوا من بشاعة اللي هما عملوه،
254.272: فتخيل هذه البشاعة، بعد التخفيف!
256.29: شهادات الضحايا أبشع من كدا بمراحل!
258.553: والشهادات دي، لو عايز تطلّع عليها،
موجودة في المصادر.
260.888: معظم الضحايا اللي نجوا من القتل
اتهجّروا كلاجئين في مخيمات،
264.705: بعضهم في "سوريا"، وبعضهم عايش
لسة لحد النهاردة في قرية "الفريديس"،
268.888: بمعنى، إن هما راحوا عاشوا في قرية
تبعد كيلومترات قليلة
272.885: عن المكان اللي عاشوا فيه
واللي عائلاتهم اتقتلت فيه.
276.04: كل دا، ويا ريتهم يعرفوا
جدودهم دُول اتدفنوا فين! كلها تخمينات!
279.717: يمكن لحد مايو 2023،
282.115: لمّا وكالة اسمها Forensic Architecture
283.892: عملت تحقيق ونشرت نتايجه
اللي بتحاول تجاوب على السؤال دا،
287.012: الناس اللي بنتكلم عليهم دُول اتدفنوا فين؟
288.989: جابوا صور اتاخدت من الجو لقرية "الطنطورة"،
291.484: من سنة 1946 لـ1949،
293.939: صور قبل المجزرة، وصور بعدها،
295.831: وعملوا تحليل للصور دي،
وقارنوها بخرايط حالية للمكان،
298.507: وكمان، خدوا صور حديثة بالقمر الصناعي،
300.69: وعملوا 3D Modelling
لكل التغييرات اللي حصلت في المكان،
303.859: وكمان، جمّعوا شهادات
من أشخاص ناجيين من المذبحة،
306.953: وطلعوا بتقرير بيحدد بدِقّة
أماكن المقابر الجماعية،
310.979: أكبر اتنين من الأماكن دي
موجودين جنب المدافن القديمة بتاعة القرية،
314.84: وتحت موقف العربيات
اللي بيخدّم على شاطئ وResort!
318.732: لحد النهاردة، يا عزيزي، لو دخلت على "جوجل"
عشان تعمل Search على الأماكن دي،
321.992: أول حاجة هتقابلك
هتبقى حجوزات فنادق وأماكن أنشطة ترفيهية،
325.392: رغم إن كل دا مبني حرفيًا
فوق ساحات إعدام ومقابر جماعية!
329.93: وكأن الشكل اللي عليه "الطنطورة" النهاردة
331.918: هو مجاز أو Metaphor عن "إسرائيل" كلها،
334.225: طبقة رُقَيّقة جدًا من التحضُّر والتقدم الغربي،
337.278: وتحت كل دا، على عمق متر واحد بس،
339.28: أدلة باقية لحد النهاردة على القتل،
والتطهير والإبادة العرقية!
344.608: عزيزي المشاهد الجميل،
346.171: كل اللي حكيتهولك دا مصادره إسرائيلية،
348.642: مش مصادر غربية، لأ، إسرائيلية.
350.724: المصادر العربية فيها تفاصيل أبشع بكتير!
353.135: بس أنا عندي سبب، ليه اخترت هذه المصادر،
354.797: لأن عايز أعرضلك بعض الأمثلة
للأصوات القليلة الإسرائيلية
358.91: اللي حاولت تحفر في حاجة زي "النكبة"،
360.795: وأقولّك المصير اللي حصلّهم،
362.293: من The Only Democracy in The Middle East،
364.302: "الدولة الديمقراطية الوحيدة
في (الشرق الأوسط)!"
366.259: الناس دُول، اللي بأحكيلك عنهم، اتنكّل بيهم.
368.74: "تيدي كاتز" مثلًا،
اللي عمل اللقاءات مع قدماء المحاربين دُول،
371.188: اترفع عليه قضية تشهير،
من ناس بالتعريف هما مجرمين حرب،
374.415: واتسحبت رسالة الماجيستير بتاعته
من مكتبة الجامعة،
376.801: واضطر إنه يقبل بالتراجع عن كل اللي قاله،
379.197: وانتهى "كاريره" الأكاديمي تمامًا!
381.022: أما بقى، "إيال وايزمان"،
اللي هو أنشأ مؤسسة Forensic Architecture،
384.169: اللي انت شُفت الصور بتاعتهم من شوية دُول،
385.712: الراجل دا، الحمد لله، كان حظه أوفَر شوية،
387.409: كتبه اتمنعت بس في "إسرائيل"،
388.902: وخصوصًا، كتابه "أرض جوفاء"،
لأن هذا الكتاب يُعتبر دليل إدانة.
392.217: هو الراجل، ببساطة شديدة، بيوضّح
طريقة الاحتلال الإسرائيلي في بناء المستوطنات،
396.521: بشكل يخنق ويطرد الفلسطينيين، تخيل!
398.976: اللي بأحكيلك عنهم دُول ليسوا حالات فردية،
401.052: فيه أمثلة كتير على أي حد
بيحاول يتكلم على "النكبة" في "إسرائيل"،
404.054: ومحاولة منعه من دا،
405.301: لدرجة إن سنة 2011،
الـ"كينيست" وافق على قانون
408.463: اتعرف باسم The Nakba Law، "قانون (النكبة)"،
410.827: القانون دا بيدّي الحق لوزارة المالية
412.644: إنها تمنع التمويل والدعم الحكومي
عن أي مؤسسة بتتكلم عن "النكبة".
416.815: يعني مثلًا، لو انت جامعة
أو مؤسسة بحثية بتبحث في الأشياء،
419.537: وفيه بروفيسور هيعمل عندك محاضرة عن "النكبة"،
421.647: فمن حق الدولة إنها تلغي
الدعم والتمويل عن الجامعة، وبالقانون.
425.39: بالقانون دا، كُتُب كتير ما خرجتش للنور،
ومقالات ما اتنشرتش، وأفلام ما اتصورتش،
430.205: كل دا، عشان ما حدش يفسد القصة
اللي "إسرائيل" بتحاول تحكيها عن نفسها،
434.157: خصوصًا، لمّا يكون الحد دا يهودي
ومش مختار يكون صهيوني!
437.033: الموقف دا بيبقى غريب! "الله، ازاي؟!"
438.997: لدرجة إنه بيُطلق على هؤلاء،
اليهود اللي كارهين فكرة الصهيونية،
443.764: "يهود كارهين لأنفسهم". وصف مهين.
446.074: من أشهر الناس دُول، الـSelf-hating Jews،
448.091: المؤرخ "إيلان بابيه"،
اللي شِبه اتطرد من جامعة "حيفا"،
450.829: وصاحب الكتاب المشهور،
Ten Myths About Israel
453.432: "10 أساطير عن (إسرائيل)".
455.14: دي أساطير، "إسرائيل" بتحاول تصدّرها للعالم،
457.187: وتحديدًا للخيال الغربي.
464.801: الحكاية اللي بتحكيها "إسرائيل" عن نفسها،
466.95: وبتدرّسها للأطفال في المدارس كسردية وطنية،
469.587: ممكن نُبصّلها بطريقة من اتنين،
470.858: إما إنها مجموعة من الأكاذيب تحت بعض، ونقف هنا،
473.277: أو إنها مجموعة من الأكاذيب تحت بعض،
بس احنا محتاجين نفهمها،
476.097: عشان نفهم ليه العالم مصدّقها بالشكل دا.
478.463: السردية دي بتبدأ
بالممالك اليهودية على أرض "فلسطين"،
481.17: اللي اتدمرت
واتهدم معاها هيكل أو معبد "سليمان"،
483.819: ومن سنة 70 ميلاديًا،
تشتت اليهود في كل بقاع الأرض،
486.981: ولمدة 2000 سنة،
اتعرّضوا لكل أشكال التمييز والاضطهاد،
490.994: اللي بتبلغ ذروتها في الـ"هولوكوست"،
492.778: وكمحاولة للنجاة، بيقرر اليهود الباقيين
إنهم يهربوا ويرجعوا لأرض الأجداد.
496.886: دا هو الجزء الأول من القصة،
498.648: اللي بتقدّم فيه "إسرائيل" نفسها
لحظة البداية الضعيفة،
501.539: وبالتالي، بتكسب التعاطف معاها،
503.174: وبالتالي، يبقى أسهل تشتري منها
بقية القصة بعد كدا.
505.781: بقية القصة مثلًا، ممكن تشوفها
507.304: في كتاب جغرافيا الصف السادس
في المدارس الإسرائيلية،
510.206: اللي بتوصف عودة اليهود المستوطنين الشجعان
اللي اشتروا الأرض، وبدأوا في تعميرها،
515.164: واستخدموا كل وسائل التكنولوجية الحديثة!
517.412: لو قُلتلك كدا ووقفت، مش كفاية،
518.745: لازم أدّيك مجموعة تانية من التفاصيل،
عشان أرسم صورة في خيالك،
521.724: فنلاقي الكتاب بيكمّل يقول
522.969: إن المستوطنين وصلوا الأرض دي
لقوها عبارة عن أطلال ومستنقعات،
526.724: فعملوا إيه؟ حفروا آبار ميّه عذبة،
528.352: استخدموا أسمدة، عشان ينفع الأراضي تتزرع،
530.59: وطوّروا تقنيات للبناء،
وطهّروا المستنقعات، وردموها،
533.635: فقدروا يقضوا على الملاريا
اللي كانت بتفتك بيهم،
535.763: وأنشأوا مدن زي "تل أبيب"،
أول مينا في المنطقة!
538.507: وخُد بقى التفصيلة دي،
الساحل قُدّام "تل أبيب" ساحل ضحل،
541.456: فصعب إنك تعرف تعمل فيه مينا،
542.933: ولكن المستوطنين نجحوا في دا!
545.091: لو تأملت معايا الجزء اللي فات،
546.481: فهو الهدف منه إثارة الإعجاب،
548.364: ورسم صورة عن الناس الضعاف
اللي أول ما لقوا فرصة، قدروا ينجحوا،
552.461: بشكل، يا عزيزي، بيفكرك بمين؟
553.918: بالمستوطن الأبيض اللي راح "أمريكا الشمالية"
557.109: عشان يبني "الولايات المتحدة الأمريكية".
559.501: لحد الجزء دا من القصة،
حاجتين اتحققوا، التعاطف والإعجاب.
562.674: أي قصة، يا عزيزي، محتاجة حاجة مهمة أوي،
564.745: محتاجة يكون فيه "صراع"،
والصراع محتاج "شرير".
567.364: الشرير الأول في القصة الإسرائيلية
هو، وللمفاجأة، الانتداب البريطاني،
571.977: دا مش شرير تقليدي،
دا الشرير اللي بيعطّل هجرات اليهود،
575.074: وبيحاول إجهاض حلمهم في بناء دولة.
577.33: تخيل، يا عزيزي، الشرير بيحاول يمنع اليهود
579.684: من إنهم يهربوا من المحارق في "أوروبا"،
581.634: وييجوا يأمنوا في وطنهم الجديد!
583.631: فبالتالي، انت كحد بيسمع القصة دي،
تكره هذا الشرير، "ما تسيبهم يهربوا يا عم!"
586.868: ومنتظر اللحظة اللي البطل فيها هينتصر عليه!
589.389: الرواية الإسرائيلية مش بتقدّملك بطل واحد،
591.221: بتقدّملك أبطال،
أبطال زي "مناحم بيجن"، "إسحاق رابين"،
594.43: "أرييل شارون"، "شيمون بيريز"،
596.003: اللي انضموا لتنظيمات عسكرية،
زي "هاجاناه" و"أرجون" و"ليحي".
599.386: ولو جيت ركّزت، يا عزيزي،
هتلاقي إن فيه ذكاء في اختيار هذه الأسامي،
602.377: كلمة "ليحي" دي معناها
"المقاتلون من أجل حرية (إسرائيل)"،
605.871: فأنا بأقدّملك هنا قصة فيها تنظيم عسكري
اسمه "مدافعون عن الحرية"،
609.843: أكيد هتتعاطف معايا وتصدّقني،
611.233: وتصدّق التضحيات والشجاعة اليهودية
613.107: اللي بتنجح في إجبار "بريطانيا"
على الجلاء، على الخروج.
616.485: وكمان، هتفرح معايا
617.716: إن خروج "بريطانيا" دا
هيبقى استقلال من الاستعمار،
620.887: وتحرر لليهود من الشتات التاريخي.
622.984: وتفرح كمان معايا لمّا "الأمم المتحدة"
تعلن قرار 181، في نوفمبر 47،
627.423: اللي بيقسّم أرض "فلسطين" التاريخية
لدولة يهودية ودولة عربية!
631.06: كل اللي أنا قُلتهولك فوق دا، يا عزيزي،
انت عارف إن هو تلفيق.
633.937: اللي أنا بأحاول أبرزه هنا،
إن دا تلفيق معمول كويس،
636.669: عنده قُدرة كبيرة على الإقناع.
638.218: تخيل لمّا أحكي الحكاية دي كلها
لشخص ما يعرفش!
640.463: وبعد الكلام دا، أقولّه إن "إسرائيل"
يوم 14 مايو 1948، أصبحت دولة،
646.321: وليها رئيس وزرا اسمه "ديفيد بن جوريون"،
648.386: ثم أقولّه على طول
إن بعد يوم واحد من تأسيس دولتك،
651.493: فيه شرير تاني هجم على هذا الحلم!
653.503: تحسّها، يا عزيزي، حبكة فيلم أمريكاني،
655.294: خلاص، البطل هينتصر،
بعد ما قدر يكسب أول شرير،
658.288: والفيلم خلاص هيخلص، يطلعله شرير تاني!
660.6: اللي بيتفرج على هذا الفيلم
661.682: مستحيل يصدّق
إن الشرير التاني اللي طلع دا مش شرير!
664.342: الشرير التاني دا هو احنا!
665.611: حسب سردية "إسرائيل"،
فبعد يوم واحد من إعلان الدولة،
668.373: 7 جيوش عربية قررت إنها تتحد
وتهجم على هذه الدولة الوليدة
673.15: عشان تطّهرها من اليهود!
674.466: "مصر"، "الأردن"، "سوريا"،
676.175: "لبنان"، "السعودية"، و"العراق"
678.029: وقوات من عرب "فلسطين"،
679.4: كل دُول عليك انت لوحدك!
680.608: هل القصة بتُقف هنا؟ لأ.
681.774: وبتكمّل الرواية الإسرائيلية
باستدعاء قصة بني "إسرائيل"،
684.89: قصة "داوود" و"جالوت"،
686.068: "داوود" الشابّ الصغير الضعيف،
687.98: اللي في يوم من الأيام، هيخُش في معركة
قُدّام "جالوت" القوي العملاق،
692.004: وبسبب إيمان "داوود" وشجاعته،
هيقدر ينتصر على "جالوت".
694.987: طبعًا في هذه القصة، "إسرائيل" هي "داوود"
والـ7 جيوش العربية هما "جالوت"!
699.145: بذمتك، لمّا أحكيلك قصة كدا، هتتعاطف مع مين؟
701.565: دا انت كمان هتصدّقني
لمّا أقولّك شيء وقح أكتر بكتير،
704.307: هأقولّك إن العرب من ساكني "فلسطين"
706.456: خرجوا من أرضهم عشان يدّوا فرصة
للـ7 جيوش عشان يبيدوا اليهود،
710.113: وهتصدّقني لو قُلتلك
711.268: إن "إسرائيل" حاولت بكل الأشكال
إنها تقنع الفلسطينيين يرجعوا،
714.764: لكن هما اللي رفضوا يرجعوا أرضهم،
وفضّلوا الحياة كلاجئين!
717.698: تخيل، فيه قصة بتحاول تقنعني إن فيه ناس
رفضوا إن هما يرجعوا يعيشوا في أرضهم!
722.091: دا شيء صعب الاقتناع بيه.
723.001: بس لأن القصة، هما بيعرفوا يحكوها كويس،
فيبدو إن فيه ناس بتصدّقها!
726.069: ويبدو إن فيه ناس مصدّقة إن لحد هذه اللحظة
728.131: إن "إسرائيل" ما بتحاولش تعمل أي حاجة
غير السلام مع جيرانها اللي بيكرهوها!
732.005: وبتنتهي القصة
إن "إسرائيل" ما عندهاش أي حلم غير السلام!
734.831: ولكنها برضه، مستعدة دايمًا تدافع عن نفسها،
736.884: بدليل إن جيشها اسمه "جيش الدفاع"!
738.515: وأكيد، بعد الملحمة اللي حكيتهالك دي،
740.293: لمّا أقولّك إن جيش الدفاع
هو "أنبل جيش في العالم"، أكيد هتصدّقني.
743.759: دي، يا عزيزي، قصة مزوّرة بالكامل،
745.783: بتتكون من أكاذيب كاملة وأنصاف حقائق،
748.071: ولكن فيها "إسرائيل" الـUnderdog،
750.152: ويبدو إن هو دا السبب
اللي بيسهّل التعاطف معاها.
752.686: أنا عارف إن القصة مزوّرة،
753.735: وانت عارف إن القصة مزوّرة،
755.019: بس يبدو إن المواطن الأبيض العادي،
اللي اهتمامه بالعالم ما يتعدّاش صالة بيتهم،
758.764: الحياة بالنسباله Iced Coffee على الآخر!
760.645: على رأي "عبّود"، أقوى مراسل في العالم.
762.471: يبدو كدا إن هذا المواطن
ما يعرفش إنها مزوّرة،
764.606: لأن لعقود طويلة جدًا، "إسرائيل" استثمرت
في احتلال الخيال الغربي بالقصة دي،
769.343: بشكل يسهّل
إن القصة الحقيقية تفضل مدفونة تحتها،
772.459: وأنا، النهاردة،
جاي أحكيلك القصة الحقيقية، "النكبة".
780.066: عزيزي المشاهد الجميل،
781.255: الأسطورة الأولى،
هي إن فيه حاجة اسمها "اليهود"،
783.923: كلهم على بعض كدا من أول التاريخ،
785.987: شعب واحد وجنس واحد وآمال واحدة،
788.735: بيُضطهدوا بقالهم 2000 سنة،
790.417: مش أجزاء، كتلة واحدة.
791.59: بينما، لو جينا نبص
على مجتمعات اليهود في "أوروبا"،
793.458: ومقارنتها مع مجتمعات اليهود
في البلاد العربية،
795.786: في نهاية القرن الـ19، قصة سريعة بس،
797.508: هتقولّنا إن دا مش حقيقي.
799.079: اليهود في بلد زي "المغرب" كانوا 150 ألف،
801.777: في "مصر"، 80 ألف،
802.963: في بداية القرن الـ20،
في "العراق"، في "بغداد"،
805.271: وصل عدد اليهود 50 ألف،
تقريبًا، رُبع سكان مدينة "بغداد".
809.278: المجتمعات اليهودية دي كانت جزء
من البلاد العربية اللي هما عايشين فيها،
812.401: يهود عرب آمنين على حياتهم وممتلكاتهم،
814.596: ليهم مدارسهم ودور العبادة بتاعتهم،
816.365: لا شك إن كانت بيقابلهم مشاكل
زي أي مشاكل بتقابل أي أقلية،
819.661: ولكنهم كانوا جزء طبيعي من نسيج مجتمعاتهم،
821.968: والبلاد دي كلها
كانت جزء من الدولة العثمانية،
824.234: اللي كانت متسامحة بدرجة كبيرة جدًا
مع اليهود اللي فيها.
826.845: على الناحية التانية، في "أوروبا"،
828.06: كان اليهود بيواجهوا واقع مختلف،
830.001: واقع خلقته التغيرات
اللي كانت بتحصل في "أوروبا" وقتها.
832.777: لو بصينا على خريطة "أوروبا"
في بداية القرن الـ19،
835.15: "أوروبا"، في الوقت دا،
كانت بتتحول من إمبراطوريات كبيرة
837.913: إلى دوَل قومية، Nation States.
839.777: الإمبراطوريات كانت مساحة كبيرة جدًا،
841.791: جواها شعوب وأعراق وأديان مختلفة،
844.513: الملوك بتورث بعض،
والأقليات، في أغلب الأحيان، مواطنين درجة تانية،
848.011: أحيانًا ظروفهم كويسة، وأحيانًا لأ.
850.086: المجتمعات اليهودية
في الإمبراطوريات الأوروبية،
852.158: كانت أقلية من الأقليات،
853.564: أقليات يهودية مقفولة على نفسها،
855.654: عايشين فيما يُسمّى الـ"جيتوهات"،
857.169: واختلاطهم بالعالم اللي حواليهم قليل،
وهما شايفين نفسهم مختلفين عنه.
860.635: ولكن بقى فكرة الـNation States الجديدة دي
862.77: اللي جت تبدد الإمبراطوريات، غيّرت هذا الوضع،
865.291: "ألمانيا" مثلًا، تحولت من شوية ممالك متفرقة
لدولة ألمانية مُوحَّدة،
869.508: وكذلك "إيطاليا" و"بولندا".
870.784: "معلش يا (أبو حميد)، أنا متلخبط شوية،
إيه الفرق بين دا ودا؟!
872.839: هل الاسم؟ عندي أنا يا سيدي!"
874.285: الأستاذ "فوزي البِدوي"،
أستاذ الدراسات اليهودية في الجامعة التونسية،
877.355: بيقول إن الـNation State،
الدولة القومية الجديدة دي،
880.449: كانت بتقدّم وعد بواقع جديد،
882.381: "ما فيش حاجة اسمها أقلية أو أغلبية،
فيه حاجة اسمها مواطن،
884.851: كلنا ألمان أو إيطاليين أو بولنديين،
887.46: كلنا لينا هوية واحدة بتجمعنا
اسمها (الوطن)، الـNation.
890.762: حتى لو كان فيه بيننا
اختلافات في الدين أو في العِرق،
892.868: فكلنا مواطنين مندمجين في وطن واحد."
895.569: رد الفعل اليهودي على الفكرة دي، انقسم،
897.612: قطاعات من المجتمعات اليهودية
كانت رافضة الفكرة،
899.662: وكانت شايفة إن الطريقة الوحيدة
عشان يفضلوا يهود وما يندمجوش
902.955: فينسوا أصلهم وتاريخهم،
إن هما ينعزلوا، ويرفضوا التحديث،
906.576: ويميزوا نفسهم
عن الهويات الجديدة اللي بتتكون،
909.041: الخوف دا، عززه العنف اللي واجهته
كتير من المجتمعات اليهودية الأوروبية،
912.552: خصوصًا، في "روسيا" و"بولندا"،
914.167: لدرجة انتشار مصطلح الـPogrome،
915.963: كلمة روسية معناها قتل اليهود،
تدمير ممتلكاتهم وحرق منازلهم.
919.434: على الناحية التانية،
فيه قطاعات في المجتمعات يهودية في "أوروبا"
921.969: كانت شايفة إن العنف دا مؤقت،
وهيختفي مع الوقت،
924.271: وإن الاندماج هو الحل،
925.695: كانوا شايفين قُدّامهم فرصة يتعلموا،
927.153: ويستفيدوا من المعرفة الأوروبية الحديثة،
اللي بتتطور بسرعة،
930.064: وينصهروا في المجتمع
لّما يشتغلوا وظايف حديثة،
932.8: أطباء وشعراء وموظفين بنوك،
935.277: وكانوا شايفين إن ثقافتهم مش هتروح ولا حاجة،
937.252: الدين واللغة هما اللي هيحفظوا ثقافتهم.
939.56: بس في الحالتين،
اللي كانوا رافضين أو اللي كانوا قابلين،
942.006: كانوا شايفين نفسهم
مواطنين أوروبيين في بلاد أوروبية.
944.894: كل اللي بأحكيهولك دا بينفي
إن فيه كتلة على بعضها كدا اسمها "اليهود"،
948.582: في الآخر، اليهود دُول أفراد في مجتمعات،
951.14: أحوالهم بتتغير من أحسن لأسوأ،
أو من أسوأ لأحسن،
954.082: على حسب هما امتى في التاريخ
وفين في الجغرافيا.
955.953: بينما الرؤية الصهيونية بتحاول تعمل العكس،
957.906: وتصور اليهود كحالة فريدة في التاريخ،
960.554: والعداء ضدهم ثابت وقَدَري،
962.741: لدرجة إن مفكر صهيوني اسمه "ليون بينسكر"،
965.349: بيقول عن "معاداة السامية" إنها...
975.555: المؤرخ الإسرائيلي "إيلان بابيه"،
المُعادي للصهيونية،
978.585: بيقول إن أسوأ حاجة عملتها الصهيونية
كانت التلاعب بالديانة اليهودية،
982.137: بحيث إنها تستعمل الدين كمبرر،
لتحقيق فكرة استعمارية بالأساس.
985.944: "معلش يا (أبو حميد)،
ممكن تفنّطهالي؟ مش فاهم!"
988.496: انت، يا عزيزي، أنا عارفك،
انت بتحب الحكايات، صح؟
990.68: عايز حكاية وصراع وشرير... وكدا، صح؟
992.657: أنا قُلتلك من شوية إن في "أوروبا"
كان فيه يهود قابلين للاندماج، ويهود رافضينه،
996.376: من هؤلاء اللي كانوا قابلين الاندماج،
998.436: كان صحفي نمساوي اسمه "ثيودور هرتزل"،
1000.946: دا شابّ من عائلة يهودية غنية جدًا،
1002.996: متعلم وثقافته ألمانية،
1004.723: وتقريبًا، ما يعرفش من العبري غير "شالوم"!
1006.608: علاقته بالدين تكاد تكون معدومة.
1008.482: بعض الناس بيقولوا إن هو Borderline ملحد.
1010.893: "ثانية واحدة يا (أبو حميد)!
(هرتزل) بتاع الصهيونية و(إسرائيل)
1013.658: علاقته بالدين كانت معدومة،
وكان عايز يندمج في المجتمع الأوروبي؟!"
1016.8: دا، يا عزيزي، بناء درامي،
دا الـComing of Age، دا الـJaunra.
1020.19: "هرتزل" سنة 1894
راح "باريس" يغطي قضية مهمة،
1024.057: لظابط فرنسي يهودي اسمه "ألفريد درايفوس"،
1026.616: الراجل دا متهم
بتسريب معلومات سرّية للألمان.
1029.152: القضية دي، يا عزيزي، هزت "فرنسا"،
لأن المجتمع انقسم،
1031.709: ناس بتؤيد براءته،
وناس بتتهمه بالخيانة العظمى،
1034.226: لحد هنا تمام. قضية، محاكمة، هتافات، عادي!
1037.642: بنشغّل الـ"سوشيال ميديا"!
1038.734: ولكن اللي ما كانش عادي
إن بعض المظاهرات اللي كانت ضد "درايفوس"
1041.958: هتافاتها كانت بتقول...
1044.429: "الموت لليهود!"
1045.693: دا فين، يا عزيزي؟ دا في "باريس"،
معقل التنوير والحداثة!
1049.571: صحيح إن بعض المصادر بتقول
إن "هرتزل" كان بيبالغ،
1051.573: وإن الهتاف كان
Death to The Traitor، "الموت للخاين"،
1054.345: بس الأكيد في الحالتين
إن "هرتزل" بيعتبر هذا الموقف نقطة تحول،
1057.622: اللي حصل دا خلّاه
يفقد إيمانه بالاندماج مع المجتمعات،
1061.07: "بقى دلوقتي إيه؟ مايل للانعزال؟!"
1062.758: الحقيقة،
هو فكّه من موضوع الاندماج والانعزال دا،
1065.007: هو راح لاختيار تالت،
ما كانش معروف ولا منتشر وقتها،
1068.212: ولا ليه جمهور
في المجتمعات اليهودية الأوروبية،
1071.205: ألا وهو فكرة كدا اسمها "الصهيونية".
1073.678: "يا نهار أبيض يا (أبو حميد)!
يعني اليهود ما كانوش صهيونيين من الأول؟!"
1076.442: لأ، يا عزيزي. الصهيونية في واقع الأمر
فكرة ظهرت في القرن الـ16،
1079.749: ظهرت فين؟
عند بعض المسيحيين، وبالأخص البروتستانت،
1083.035: وبالأخص بالأخص، في "بريطانيا".
1084.649: الفكرة ببساطة بتقول
إن اليهود يرجعوا "القدس"
1086.822: ويبنوا الهيكل كتمهيد لعودة "السيد المسيح".
1089.634: فضلت الفكرة دي مكمّلة كدا لحد القرن الـ19،
1092.099: فكرة عادية، موجودة، ما حدش مهتم بيها.
1094.295: اليهود كانوا يسمعوا الكلام دا ويقولوا،
"تمام، هنظبّط ونكلمكم!
1096.667: مش عايزيننا نبقى مواطنين؟ هه؟!
1097.867: عايزيننا احنا نمشي،
وانتم تاخدوا المواطنة لوحديكم؟!
1100.167: فاهمين على فكرة!"
1101.059: بس الصهيونية اليهودية في القرن الـ19
كانت مختلفة عن كدا،
1104.054: وخصوصًا، صهيونية "هرتزل".
1105.69: ما كانش الموضوع
ببساطة إن اليهود يرجعوا "القدس".
1108.096: الكاتب المصري "السيد ياسين"
في كتابه "تشريح العقل الإسرائيلي"،
1111.389: بيحاول يدّينا صورة أوضح ومفصّلة أكتر
عن الصهيونية اليهودية،
1114.753: الصهيونية اليهودية فكرة عنصرية،
1116.869: بتشوف إن كل البشر في كل مكان وكل زمان،
1119.618: مغروس جوا أعماق أعماقهم كراهية ضد اليهود!
1122.805: يعني، لو جبتلي طفل صغير عنده 4 سنين
لسة متعلّم الكلام،
1125.436: وسألته، "انت يا حبيبي بتحب اليهود ولّا لأ؟!"
1127.807: هيقولّك، "آه، عادي."
هيقوم الصهيوني قام قايلّك، "لأ،
1129.906: هو بيقول كدا،
بس هو من جوا ما بيحبهومش!"
1131.32: الصهيونية بتعادي الآخر الغير يهودي،
1134.009: وشايفة إن الكراهية دي محفورة جواه
مش لأي سبب، غير لأنه مش يهودي!
1138.167: وبالتالي، الحل الوحيد
عند اليهود عشان يبقوا آمنين،
1140.793: إن هما يعملوا دولة نقية ليهم
من غير آخرين، كلها يهود!
1144.825: لا تقولّي بقى اندماج
ولا انعزال ولا تواصل مع الآخر،
1147.756: دولة ليهم لوحدهم، ما حدش يعيش فيها معاهم،
1149.993: أو على الأقل، على الأقل يعني،
يبقوا هما الأغلبية الكاسحة، اللي بتحكُم،
1153.26: الفكرة دي هيأصّلها "هرتزل"
في كتابه "دولة اليهود".
1155.859: "طب يا (أبو حميد)، معلش يعني،
مين هما اليهود بقى؟"
1157.948: والله، يا عزيزي،
أنا ما عنديش فكرة عن هذا السؤال،
1159.778: ولكن أقدر أقولّك التعريف الصهيوني،
1161.605: الفكرة الصهيونية
إن اليهود جنس واحد نقي، Pure،
1164.884: من أول لحظة لآخر لحظة،
1166.217: هما مش مجرد دين،
اليهودية ليست ديانة تبشيرية،
1169.083: ما بيسعوش إن هما يضموا الآخرين لعقيدتهم،
ولا يتجوزوا منهم،
1172.45: فبالتالي، الصهيونية بتشوف اليهود
أقرب لجنس أو شعب أو عِرق نقي،
1176.942: ودي كمان فكرة عنصرية.
1178.415: مش بس كدا،
على حسب كلام الباحثة "بديعة أمين"،
1180.903: فهي بتقول إن واحدة من أسس الصهيونية
1182.98: إن اليهود اللي بيظلمهم بس الناس التانية،
1184.983: لكن يستحيل يكون فيه يهودي بيظلم يهودي!
1187.107: فاكر، يا عزيزي، لمّا قلتلك
موضوع الـSelf-hating Jews،
1189.002: "اليهودي الذي يكره نفسه"؟
1190.245: الصهيونية بترتبك لمّا يهودي ينتقدها،
1192.451: باختصار يعني، الصهيونية قائمة
على اعتقاد إن العالم كله يكره اليهود،
1196.246: إن العالم كله "معادي للسامية"،
1197.604: واللي مش "مُعادي للسامية"،
فيه احتمال يعاديها!
1199.178: "هرتزل" شايف
إن الظُلم والكراهية و"معاداة السامية"،
1202.255: هيبقوا القوة اللي هترشد اليهود للحل،
أو بتعبيره...
1208.359: "احنا شعب واحد، أعداءنا خلّونا متحدين."
1210.943: بصراحة، يا عزيزي، هذه الفكرة بأجدها مخيفة،
1212.803: إن فيه حد يقول إن توحُّد مجموعة من الناس
قايم على كراهية باقي الناس ليهم،
1216.979: يعني، بيتم تعريفك بالناس اللي بتكرهك.
1218.911: وبالفعل، يا عزيزي، من غير "معاداة السامية"،
1220.974: مش هيبقى فيه حاجة اسمها "صهيونية".
1222.115: تخيل، يا عزيزي، إن فيه فكرة
قايمة على إن الكل بيرفضها،
1224.467: وفي اللحظة اللي الكل هيقبلها، هتُقع!
1226.762: "هرتزل" كان شايف إن "معاداة السامية"
1228.739: هتكون هي القوة الدافعة
اللي هتمكّن اليهود من بناء دولتهم.
1232.055: باختصار، يا عزيزي، بعد كل الكلام الكتير دا،
1234.044: الصهيونية كانت فكرة
ردت على العنصرية ضد اليهود
1236.495: بعنصرية مضادة تجاه كل ما هو غير يهودي.
1239.397: إذًا، فالحل بيبقى إن اليهود يعيشوا
في دولة لوحدهم.
1242.136: "هرتزل" بقى قعد يفكر،
"يا ترى فين الدولة دي؟!"
1244.195: كان فيه مقترحات
زي "الأرجنتين"، "أوغندا"، "مدغشقر"، "روسيا"،
1247.417: لأن، زي ما قلتلك، الموضوع، يا عزيزي، في الأول
لم يكن له علاقة بالدين،
1250.748: كان المهم،
"إنشاء دولة وخلاص، نحفظ بيها نفسنا
1253.36: من كراهية اليهود المزروعة في غير اليهود."
1255.864: خلّيني أقولّك، يا عزيزي، المفاجأة.
1256.904: المفاجأة هي إن معظم القطاعات اليهودية
1259.631: اللي "هرتزل" عرض عليهم
موضوع الصهيونية دا، ونعملّكم دولة وكدا،
1262.461: عملوله Like، وقالوله، "هنظبّط ونكلّمك.
1264.419: اسبق انت، واحنا هنحصّلك!"
1265.748: دُول مين؟ دُول المُضطهَدين نفسهم.
1267.53: اللي استغربوا، "ليه نهاجر من البلاد
اللي عيشنا فيها طول عمرنا؟!
1270.43: ما نطالب بحقوقنا فيها!
1271.649: ولو هنهاجر، فنهاجر لعالم جديد، (أمريكا)."
1274.087: اللي كان بالفعل
الوجهة الأولى ليهود "أوروبا".
1276.492: عشان تتحول مدينة زي "نيويورك"
في أواخر القرن الـ19
1279.238: لأهم مدينة يهودية في العالم.
1280.966: عايز أقولّك إن المؤتمر الصهيوني الأول
1283.118: كان المفروض يتعمل في "ميونخ"،
1284.602: بس Interestingly Enough،
اليهود الألمان رفضوا الكلام الفارغ دا،
1287.408: لدرجة إن كتير من الحاخامات
شاف إن الفكرة الصهيونية دي أصلًا
1290.783: تحدّي للإرادة الإلهية
اللي كتبت الشتات للشعب اليهودي.
1293.686: وقتها، "هرتزل" فكر في الفكرة،
اللي اتكلمنا عنها قبل كدا،
1296.471: وهي "إن أنا محتاج عشان أقنع الناس دي
1298.761: يبقى عندي قصة حلوة جدًا،
حتى لو مش حقيقية،
1301.545: محتاج أسطورة الناس تتلم حواليها."
1303.38: في كتابها "تاريخ الأسطورة"،
بتقول "كارين أرمسترونج"،
1305.795: "الأسطورة حقيقة لأنها مؤثرة،
وليس لأنها حقيقة."
1309.337: "هرتزل" فهم كويس إن يهود "أوروبا"
خايفين من السفر لمجهول مش عارفينه،
1312.87: "هنروح (أوغندا) نعمل إيه؟! حرّ أوي!
1314.376: هنروح (روسيا) نعمل إيه؟! برد أوي!
1316.344: تخيل، نبقى مُضطهَدين وبردانين!"
1318.196: ولكن ماذا بقى بقى بقى
لو كانت الوجهة معروفة ومضمونة ومقدسة،
1323.182: ونهاية سعيدة لحكاية حزينة؟
1325.101: دي، يا عزيزي، كانت الطريقة الوحيدة
اللي قدر يقنعهم بيها،
1327.896: "احنا، يا جماعة، مش هنهاجر مكان تاني،
احنا هنرجع لوطننا."
1330.515: وقتها، في مؤتمر الصهيونية الأول
في "بازل"، 1897،
1334.038: الحركة الصهيونية أعلنت عن وجهتها، "فلسطين"،
1336.816: وعلى حسب تعبير
عالِم الاجتماعي الأرجنتيني "بيدرو بريجير"،
1339.555: حوّل "هرتزل" حكاية الشتات التوراتية،
هذه الحكاية الملحمية المؤثرة،
1343.419: لعقد تمليك حديث لـ"فلسطين"!
1345.644: عشان تكون الهجرة ساعتها مش حل سياسي،
وإنما واجب ديني.
1348.964: ومن هنا، يا عزيزي،
بدأ الخلط بين الصهيونية واليهودية،
1352.615: دا اللي بعد كدا عمل المغالطة بتاعة
إن اليهودية هي الصهيونية،
1355.789: وإن معاداة الصهيونية هي هي معاداة اليهودية!
1364.978: "أرض بلا شعب" هي أشهر الأفكار الصهيونية،
1368.074: على الرغم من إن "فلسطين"
في نهاية القرن الـ19 وبداية القرن الـ20،
1371.686: كانت مجتمع متكامل،
1372.876: بيعيش فيها أغلبية مسلمة، ومسيحيين،
وأقلية يهودية،
1376.278: مجتمع، رغم تنوعه الديني،
إلا إنه كان متجانس ثقافيًا،
1380.109: "يافا"، أكبر مدينة على الساحل الشرقي،
1381.904: كان عايش فيها أكتر من 60 ألف فلسطيني،
1384.196: فيها سينمات ومسارح،
1386.281: ومينا أقدم من ميناء "تل أبيب" الحديث
بمئات السنين.
1389.478: البعثة البريطانية اللي جت "فلسطين"
من سنة 1871 لـ1877،
1393.697: عملت عن "فلسطين" موسوعة من 12 جزء،
1395.846: وكتبت فيها أسامي 13 ألف مكان.
1398.306: وبالتالي، دا بيسيبنا قُدّام احتمال من اتنين
لمعنى كلمة "أرض بلا شعب".
1401.737: الاحتمال الأول
بيقوله عالم الاجتماع الأرجنتيني "بيدرو بريجير"،
1404.821: وهو إن قادة الحركة الصهيونية
اللي بتطالب بالرجوع إلى "أرض الميعاد"،
1408.441: هذه الأرض المقدسة،
اللي هتتحقق فيها كل أحلامهم،
1410.691: ما كانوش يعرفوا عنها حاجة أصلًا!
1411.966: لأن العالم، غالبًا بالنسبالهم،
كان "أوروبا" بس،
1414.013: كل معلوماتهم عن "فلسطين"
مصدرها حكايات الرحالة والمغامرين،
1417.437: وانت لمّا تكون رحّالة،
1418.577: مش هترجع تقول للناس في "أوروبا"
إنك رُحت مغامرة لـ"يافا"،
1421.066: فلقيت فيها حاجات عندنا،
زي السينما أو المسارح،
1423.951: كدا الـReach هيقع، مش Exotic كفاية!
1425.72: انت يا أسطى رُحت "الشرق" يا أسطى،
1426.933: اعمل صورة كدا عن "الشرق" البدائي،
1429.15: خِيَم وجِمال وقصص "ألف ليلة وليلة"،
1432.188: وأرض فاضية، ومستنية عودة اليهود!
1434.196: فدا التفسير الأول لفكرة "أرض بلا شعب".
1436.786: أما التفسير التاني،
فبيطرحه المؤرخ الفلسطيني "سلمان أبو ستة"،
1440.039: بيقول إن "أرض بلا شعب" دي
كانت النية الصهيونية،
1442.81: إن هما يخلّوا الأرض من غير شعب،
وخلّيني أشرحلك.
1445.038: لحد نهاية القرن الـ19،
نسبة اليهود بعد الهجرة
1447.568: ما كانتش تتعدى 3% من مجمل "فلسطين"،
1449.92: اللي كانت، ساعتها، تحت الحُكم العثماني،
1451.317: وفشلت محاولات "هرتزل" إنه يقنع السلطان العثماني
إنه يخصص أرض لليهود،
1455.324: السلطان رفض،
بس ساب الهجرة تفضل بتحصل زي ما كانت،
1458.389: لأن زي ما قلتلك، العرب والعثمانيين
1460.001: ما كانش عندهم مشكلة مع اليهود
لمجرد كونهم يهود،
1462.68: "انت يهودي،
عايز تيجي تقعد معانا بسلام، اتفضل.
1464.747: لأ، انت صهيوني بقى؟! لأ! دا..."
1466.726: استمرت الهجرات.
1467.801: وفي سنة 1907،
هيأسس الصهيوني "حاييم وايزمان"
1471.05: شركة تطوير أراضي في "يافا".
1473.218: "حاييم وايزمان" دا
شخصية شديدة الأهمية في التاريخ الصهيوني،
1476.606: يهودي علاقته بالدين تكاد تكون منعدمة.
1479.031: "إيه يا (أبو حميد)
الناس اللي ما تعرفش ربنا دي؟!"
1480.53: المهم، الشركة دي هدفها كان شرا الأراضي
من الفلسطينيين بشكل منظم،
1484.45: ولكن على حسب كلام
البروفيسور الأمريكي "وولتر لين"،
1487.263: في مجتمع زراعي زي دا،
الفلّاحين رفضوا يتخلّوا عن أرضهم عشان الفلوس،
1491.205: لأن أرضهم دي أساس حياتهم، أساس قوتهم،
1493.369: خصوصًا، إن الصفقة كانت بتشترط
طرد الفلّاحين العرب من الأرض!
1496.541: أو يخلّوها "أرض بلا شعب"،
"عشان نجيب الشعب بتاعنا."
1499.022: عشان كدا،
مش هينجح الصهاينة إنهم يشتروا أراضي
1501.368: غير ممن يُسمّوا
1504.753: الناس اللي بيتملكوا أراضي كتير،
بس مش عايشين فيها،
1507.531: زي مثلًا، أحد العائلات اللبنانية
اللي كانوا عايشين في "أوروبا"،
1510.052: واللي في 1910، باعوا 200 كيلومتر مربع
في "مرج ابن عامر" للوكالات اليهودية.
1514.515: لحد هنا، يبدو الموضوع بريء،
1516.441: يهود مهاجرين من "أوروبا"
جايين يعيشوا في مكان جديد ويزرعوا.
1519.765: ولكن تنظيم شكل المزارع اللي عملوها
ما كانش بيوحي بكدا أوي،
1522.937: اللي عمله الصهاينة من اللحظة الأولى
واللي استمر معاهم في كل أرض استحوذوا عليها
1527.042: كان كالآتي،
أولًا، رفض العمل مع فلسطينيين في الأرض،
1530.149: "انت مش جاي تشتغل معاهم، انت جاي تحل محلهم!
1532.15: افتكر القاعدة: أرض بلا شعب."
1533.866: فبالتالي، الشرط دا بيعني
العمالة كلها لازم تبقى يهودية،
1536.962: لدرجة  إن "مرج ابن عامر"
خرج منه 60 ألف فلسطيني،
1540.518: وتم استبدالهم بيهود مهاجرين.
1542.535: الشرط التاني كان حراسة الأرض،
1544.326: اتشكلت فِرَق حراسة يهودية اسمها "هاشومير"،
1547.062: غرض هذه الفِرَق الحفاظ على هذه الأراضي،
1549.663: لأن من اللحظة الأولى
بيعتبروا أي حاجة بتحيط الأرض مُعادية،
1552.52: الحراسة دي هتقوّي العلاقة
بين اليهود والأرض الجديدة.
1555.379: تالت شرط، يا عزيزي، كان المقاطعة،
1557.59: "احنا هنقاطع الفلسطينيين اقتصاديًا.
1559.658: أنا مش جاي عشان أتاجر معاك،
1561.116: أنا جاي أعمل منتجات يهودية،
وأشتغل مع يهود."
1563.633: الشكل دا في التعامل مع الأرض
كانت استراتيجية صهيونية،
1567.055: ربما ساعتها ما كانتش واضحة أوي،
1568.83: ولكنها مش هتتغير كتير
من بداية القرن الـ20 وانت طالع.
1572.004: ورغم إن هذه الاستراتيجية
لم تكن بهذا الوضوح من البداية،
1575.022: إلا إنها هتثير قلق بعض الفلسطينيين،
1577.368: واللي هيبدأ يظهر
في بعض الجرايد والصحف زي "الكرمل"،
1579.602: اللي طلعت سنة 1909،
وحذّرت علنًا من الحراك اليهودي في الاستيطان.
1584.032: ولكن الهجرات فضلت مستمرة.
1585.672: وقبل الحرب العالمية الأولى،
1586.852: زاد عدد اليهود في "فلسطين"
من 24 ألف لـ50 ألف.
1590.653: طبعًا العدد زاد الضِعف،
ولكنه ما زال ما كانش عدد كبير.
1594.088: دا، يا عزيزي، حسس خطة الاستيطان
إن الموضوع هياخدله ولا 100 سنة كمان!
1598.927: "أعمل إيه بـ50 ألف؟!
محتاجين يا شباب نسرّع الوتيرة!"
1601.649: وزي أي حد عايز يسرّع نموه،
"محتاجين مستثمر!"
1604.437: ومين المستثمر المثالي في الحالة دي؟
1606.351: "بريطانيا".
1611.946: في السردية الإسرائيلية المعتادة،
1614.061: "بريطانيا" عدو
بيحاول يمنع قيام دولة "إسرائيل"،
1617.466: بينما، يا عزيزي، لو جيت بصيت للتاريخ
هتلاقي إن الحال العكس تمامًا،
1620.271: وإن من غير "بريطانيا"
لا يُمكن كان المشروع الصهيوني ينجح!
1623.357: لحد قبل الحرب العالمية الأولى 1914،
1625.551: وبعد سنين
من هجرات اليهود الأوروبيين لـ"فلسطين"،
1628.76: كان عددهم لا يتجاوز 50 ألف،
1630.803: بينما عدد الفلسطينيين كان 500 ألف،
1633.128: وزي ما قُلتلك، في القناعة الصهيونية،
1634.925: هي إن لو اليهود أقلية في أي مكان،
هيتم اضطهادهم،
1638.435: "احنا هنهرب من (أوروبا)،
اللي احنا أقلية فيها،
1640.283: عشان نيجي أرض جديدة
نبقى أقلية فيها برضه؟!"
1642.459: وهنا، يتحرك "حاييم وايزمان"،
وبيميّل كدا على "بريطانيا"،
1645.69: "بأقولّكم إيه، مش عايزين تساعدونا
وتخلصوا مننا، نروح (فلسطين)؟
1648.106: واحنا كدا كدا أوروبيين زي بعض،
هنفتحلكم فرع هناك، للمصالح بتاعتكم هناك."
1651.78: الحقيقة، يا عزيزي،
إن دا خلّى "بريطانيا" توافق فعلًا،
1654.214: وساعدت الحركة الصهيونية
وسهّلت هجرات اليهود الأوروبيين لـ"فلسطين".
1658.056: هتقولّي، "يا (أبو حميد)،
ليه طيب (بريطانيا) تتبرع بالمساعدة؟!
1660.247: "?What's her interest
1661.342: والله، يا عزيزي، عيب السؤال دا!
1662.392: لو انت بتركز في الحلقات، ما كنتش سألته!
هأقولّك، يا عزيزي.
1664.726: "بريطانيا" في الحرب العالمية الأولى
كانت بتحارب "ألمانيا"،
1667.205: ومين حليفة "ألمانيا"؟ الدولة العثمانية.
وقتها، كانت بتنهار ساعتها.
1670.264: - "انت متضايق شوية يا (أبو حميد)؟!"
- لأ، يا عزيزي، بتنهار!
1672.302: "بريطانيا" كقوة استعمارية في قمة مجدها،
1674.654: كانت عينيها على بعض الولايات العثمانية،
1676.817: أو الحقيقة كتير من الولايات، مش بعضها!
1678.217: مين بقى أحد الولايات دي؟ "فلسطين".
1680.075: "بريطانيا"، يا عزيزي، كان عندها خوف شديد
إن "ألمانيا" تدخل "فلسطين" وقت الحرب،
1684.235: وبالتالي، تبقى قريبة من قناة "السويس"،
1687.415: اللي هي بتمثل إيه لـ"بريطانيا"؟
1689.063: بتمثل طريقها لمستعمراتها في "الهند".
1691.64: كأن انت تروح (فلسطين)،
تبقى قريب جدًا من قناة (السويس)،
1694.592: تقفلهالي، ما أوصلش لمستعمراتي في (الهند)؟!
1696.928: إيه يا أسطى؟! لأ طبعًا!"
1698.043: مش بس كدا، "فلسطين" موقعها الجغرافي قريب،
بين "البحر المتوسط" و"البحر الأحمر"،
1702.421: كمان، هي بين أهم عاصمتين عربيتين وقتها،
"القاهرة" و"دمشق"،
1706.649: وبالتالي بقى، لو انت "بريطانيا" واحتلتها،
1708.801: وحطيت فيها شوية مستعمرين أوروبيين،
1710.562: أكيد عشان انت ساعدتهم، هيبقى ولاءهم ليك.
1713.197: ومن هنا، الصهيونية اليهودية لقت مصلحتها
في طموحات "بريطانيا" الاستعمارية.
1718.083: الله يخرب بيت الاستعمار!
1719.734: سنة 1915، هيقدّم الوزير البريطاني
الصهيوني "هربرت صامويل"،
1724.905: وثيقة سرّية لمجلس الوزراء،
1726.927: عنوان هذه الوثيقة Future of Palestine،
"مستقبل (فلسطين)"
1730.387: بيقول فيها إن فكرة
إنشاء وطن اليهود في "فلسطين"، فكرة ممتازة،
1734.062: ولكنها لا يُمكن تتم،
إلا بانتداب بريطاني كامل على الأرض.
1738.001: هذا الانتداب يسهّل الهجرة،
ويزوّد عدد اليهود لـ4 مليون يهودي.
1741.854: بعدها، سنة 1917،
هيتحول هذا المقترح إلى التزام بريطاني،
1745.665: بوعد "بلفور" الشهير.
1746.945: رسالة كتبها وزير خارجية "بريطانيا"،
"آرثر بلفور"،
1749.352: اللي كان، واسمع دي،
صهيوني مسيحي مُعادي للسامية،
1752.586: "إيه؟! دا ازاي يا (أبو حميد)؟!"
1754.042: ما أنا لسة، يا عزيزي، شارحلك من شوية،
1755.298: لا يوجد صهيونية بلا معاداة سامية،
1758.032: أقول تاني؟ أقول تاني.
1759.226: الفكرة الصهيونية مدينة لمعاداة السامية.
1762.235: المهم، وعد "بلفور"، ببساطة،
كان وعد بإنشاء وطن قومي لليهود.
1766.493: بس هنا، يا عزيزي، فيه مَنكَش.
1767.865: What is وطن قومي For يهود؟!
1770.064: هل معناها إن يهود "أوروبا"
ييجوا يعيشوا في "فلسطين"،
1772.591: اللي هي تحت الاحتلال البريطاني؟
1774.352: ولّا معناها إنشاء دولة يهودية على الأرض،
1777.437: دولة سكانها يهود فقط، هما اللي بيحكموها؟
1780.401: المعنى دا، عايز أقولّك يا عزيزي،
لم يكن معنى واضح للإنجليز نفسهم!
1783.626: بس وقتها، ما حدش اهتم إنه يوضّح الفرق،
1785.866: و"بريطانيا" كمّلت خطتها لدعم هجرات اليهود.
1788.845: في السنة نفسها،
الـ"جنرال" البريطاني "اللنبي" بالنون،
1791.828: "محمد سعد" ما عملش حاجة،
أو Not That We Know of!
1793.791: هيحتل "القدس"،
1794.687: هيدخل "القدس" مع فيلق عسكري يهودي،
1796.999: ومع هذا الفيلق،
شابّ اسمه "ديفيد بن جوريون".
1799.955: قد تظن، يا عزيزي،
إن هما دخلوا زي السكينة في الحلاوة،
1802.394: بس لأ.
سنة 1918، كان اليهود 50 ألف،
1805.108: والفلسطينيين نُص مليون،
1806.708: %85 من هؤلاء الفلسطينيين
رافضين فكرة الوطن القومي لليهود دا،
1810.895: لدرجة إن لجنة
بعتها الأمريكي "ويلسون" لتقييم الوضع
1814.286: قالت إن عشان وعد "مستر (بلفور)" يتنفذ،
محتاج قوة عسكرية من 50 ألف جندي.
1819.076: ولكن بالرغم من كل دا،
"بريطانيا" ما استسلمتش، وكمّلت في خطتها،
1822.504: خصوصًا، إن الحرب العالمية الأولى انتهت
بانتصار "بريطانيا" وهزيمة الدولة العثمانية.
1826.402: سنة 1920، بتمنح "عصبة الأمم"،
اللي هي "الأمم المتحدة" قبل الـUpdate،
1830.055: "بريطانيا" حق الانتداب على "فلسطين"،
1832.455: ساعتها، "بريطانيا" تعيّن
أول مندوب سامي "هربرت صامويل".
1835.883: دا، يا عزيزي، هيفتح الدنيا على البحري!
1837.78: من 1919 لـ1920،
الهجرات اليهودية هتزيد بشكل كبير جدًا،
1842.263: هيوصل 185 ألف مهاجر،
1845.129: بينما الصندوق الوطني اليهودي
بيشتري 240 ألف فدان،
1848.718: من "مرج ابن عامر" في شمال "فلسطين"،
1850.651: وبتحوُّل فكرة الاستيطان لمشروع أوروبي كامل،
1853.416: هتبدأ مظاهرات عنيفة في "فلسطين"،
1855.798: هتبدأ من "يافا"،
يموت فيها 95 يهودي و64 فلسطيني،
1859.315: وقتها، "تشرشل" هيعلن في يونيو 1922
الـChurchill White Paper،
1863.662: هذه الورقة البيضا بتاعة "تشرشل" بتقول،
1865.809: "يا جماعة، انتم قلقانين ليه؟!
ما تصفّوا النيّة! الله!
1868.285: أنا مش شايف أي مصدر لقلقكم!"
1869.871: One Hundred Years Later
1871.243: عرفت كنا قلقانين ليه؟!
1872.43: عايز أقولّك، يا عزيزي، إن بعض المصادر بتقول
إن "تشرشل" كان هو أيضًا Antisemitic،
1878.383: المهم، "تشرشل" حاول يطمّن العرب ويقولّهم،
"يا جماعة، اليهود لن يحتلوا (فلسطين)،
1882.686: إنما هيخلقوا فيها مجتمع،
1884.341: بما يتناسب مع طبيعة البلد
واقتصادها وسكانها، صفّوا النيّة!"
1888.075: الحقيقة، يا عزيزي، الواقع والمستقبل
هيقولوا كلام عكس اللي كان "تشرشل" بيقوله،
1892.343: اليهود كانوا بيخلقوا مجتمعات مقفولة،
1894.435: مجتمعات مش جاية تندمج مع الفلسطينيين،
ولكنها جاية تحل محلهم،
1897.605: لدرجة إن بعض البلدات اليهودية
خدت استقلال محلي، زي "تل أبيب"،
1901.284: بقى ليها وزارات خاصة بيها،
وزارات أشغال وطاقة وميّه،
1904.78: وبقى ليها تعليم بلغة منفصلة،
وجامعات، زي الجامعة العبرية،
1908.097: اللي حضر افتتاحها "بلفور" نفسه!
1910.04: وهيفضل الوضع مستمر بالشكل دا،
لحد سنة 1929،
1913.386: أعداد اليهود بتتضاعف.
1914.923: مش بس كدا، سنة 29،
حصل تنظيم لصلاة يهودية في "القدس"،
1918.896: تدعو لإحياء الهيكل،
1920.296: وتدّعي أحقيتها التاريخية في "حائط المبكى"،
1923.589: اللي هو عند المسلمين اسمه "حائط البُراق"،
1925.64: وتزامن يوم الحداد اليهودي بتاع هدم الهيكل
1928.39: مع احتفالات مولد النبي، فثار الفلسطينيين،
1930.568: دي الثورة اللي نعرفها بـ"ثورة البُراق" 1929.
1933.512: وقتها، الفلسطينيين اتفاجئوا
بمستوى القمع العنيف اللي البريطانيين عملوه،
1938.183: دا مش بس اعتقلوا مئات الثوار،
دُول أعدموا كمان قادة الثورة،
1941.266: البريطانيين كانوا بيتعاملوا مع الفلسطينيين
1942.973: على أساس إنهم زي "الهنود الحُمر"،
أو "السود الأستراليين"،
1946.134: دي أسامي بريطانية استعمارية،
1948.028: أطلقها البريطانيين
على اللي بيشوفوهم شعوب همجية،
1950.982: بينما اليهود المهاجرين دُول، لأ،
1953.014: دُول ناس متحضرين أوروبيين وبيض!
1955.529: الأبيض من برة، أبيض من جوا!
1956.949: المؤرخ الإسرائيلي "إيلان بابيه" بيقول،
1959.069: إن توصيف سكان "فلسطين"
1961.127: في المراسلات بين "بلفور"
و"تشرشل" و"هربرت صامويل"،
1964.039: كان بيتم استخدام ألفاظ
زي "العرب" أو "المحمديين"،
1967.028: كلمة "عرب" ساعتها،
مش زي كلمة "عرب" اللي نعرفها النهاردة،
1969.689: "عرب" ساعتها كانت بمعنى "بدو" أو "متخلفين"،
1972.415: بالخيال بتاع الجِمال والخِيَم.
1974.575: و"محمديين" مش معناها "مسلمين"،
معناها اللي هما "أتباع (محمد)".
1977.767: أنا آخر مرة سمعت "أتباع (محمد)" دي
كان في فيلم "فجر الإسلام"!
1980.166: بس بجد، يا عزيزي،
المراسلات دي بتعكس رؤية
1982.312: بيشوف فيها المستعمر الأبيض
الفلسطينيين جزء من جماعات متخلفة،
1986.182: ما لهومش هوية ولا خصوصية،
1987.883: كأنهم قبائل بدائية
Unfortunately، تصادف إنها عايشة في المكان دا!
1991.972: !Unfortunately
1992.718: "وينستون تشرشل"
هيقول لاحقًا وبشكل صريح، بيقول،
2003.634: عشان أشرحلك، يا عزيزي،
عشان أنا ما كنتش عارف يعني إيه Manger دي،
2006.036: بمعنى "وجود الكلب
في (المَعلَف) أو (الحظيرة) يعني،
2009.385: لا يعطي الكلب الحق في امتلاك الحظيرة،
2012.288: حتى لو كان نايم هنا بقاله فترة."
2014.544: عارف، يا عزيزي، كان قصده مين بالتشبيه دا؟
2015.949: السكان الأصليين
لـ"أمريكا" و"أستراليا" و"فلسطين"!
2018.879: مين بقى اللي ليهم حق تقرير مصير هذه الأرض
على حسب كلام "تشرشل"؟
2022.719: الأوروبيين المتحضرين
سواء كانوا بريطانيين أو يهود!
2025.946: وعلى هذا الأساس، بتستمر هجرات اليهود.
2028.704: لحد ما بتوصل نسبتهم سنة 1935 لـ27%،
2032.804: من 3% لـ27%،
2035.249: والمقاومة ضدهم ما بتُقفش،
2036.795: المقاومة ضد الظُلم الاستعماري البريطاني.
2039.224: ومن أبرز الأسامي اللي قاومت
كان شابّ سوري أزهري
2042.388: هيتحول من خطيب مسجد "الاستقلال" في "حيفا"،
2044.731: لقائد حراك مسلح ضد الإنجليز،
2046.874: اسمه "عز الدين القسّام".
2048.239: وبينضمله آلاف المتطوعين
وبيمولوه بالسلاح والذخيرة،
2051.314: ولكن الاحتلال بينجح
في قتل "عز الدين القسّام"،
2054.121: بعد معركة غير متكافئة!
2055.425: جنازة "عز الدين القسّام"
هتكون نواة حراك في "فلسطين"،
2058.17: هيتحول لاحقًا هذا الحراك إلى إضراب شامل،
2060.977: من إبريل إلى أكتوبر 1936،
شرارة "الثورة العربية الكبرى".
2065.364: البريطانيين قُدّام الثورة دي اتجننوا،
2067.089: غالبًا اتفاجئوا إن
The Dog in The Manger بيقاوم!
2069.862: ما بين سنة 36 و37،
هيقتل البريطانيين ألف فلسطيني،
2073.492: وهيعتقلوا أي حد بيشارك في الثورة،
2075.691: واسمع دي، وبعدها يفجّروا ويهدموا بيته!
2078.292: في "يافا" بس، فيه أكتر من 200 بيت اتهدموا.
2081.596: "بريطانيا"، يا عزيزي،
ادّت المستوطنين اليهود كل حاجة،
2084.696: سهّلت هجراتهم،
خلقت مناطق فيها مجتمع يهودي متماسك،
2087.815: فيه مؤسسات وبِنية تحتية،
2089.273: حاربت الثورة الفلسطينية، ودمّرت قياداتها،
2091.369: واستمرت في القمع،
2092.428: لدرجة إن سنة 40، 10% من الرجالة الفلسطينيين
2096.68: %10 كانوا بين قتيل، مَنفِي، أو مُعتقَل!
2099.687: وفوق كل دا،
"بريطانيا" رسّخت الأفكار العنصرية
2102.944: ضد أبناء الأراضي المُستعمَرة.
2104.628: من الآخر،
البريطانيين علّموا اليهوك كل حاجة غلط!
2106.938: بس لسة ناقص حاجة!
2107.899: "لا يا (أبو حميد)، ما تقولش!
هيشرّبوهم سجاير؟!"
2109.426: الحاجة، يا عزيزي،
اللي اليهود هيتعلموها من البريطانيين
2111.549: هو موضوع الاستعمار دا، حلو! Why not؟!
2114.886: وبالفعل، يا عزيزي،
الطموح الصهيوني الاستعماري هيزيد،
2117.876: والحاجة التانية
اللي البريطانيين هيساعدوا فيها الصهاينة
2120.389: هي تطوير القُدرة العسكرية
اللازمة لتنفيذ هذا الطموح.
2124.385: سنة 37، هيتشكل لجنة اسمها الـPeel Commission
2127.179: هتقترح تقسيم الأرض
بين مليون عربي و400 ألف يهودي،
2130.648: تِلت لليهود وتِلتين للعرب،
2132.498: الفكرة إن الفلسطينيين
كانوا حرفيًا في كل مكان،
2134.883: فبالتالي،
هيشكّلوا أغلبية حتى في الجزء اليهودي.
2137.401: "تشرشل" قٌدّام اللجنة دي هيقول
"إن سكان (فلسطين) هنا Dogs in Manger،
2141.157: وبالتالي، هنطردهم!"
2142.33: صحيح إن "بريطانيا" ما نفذّتش
اقتراح اللجنة دي،
2144.478: كانت عايزة تنفّذه، بس تراجعت،
2145.787: ولكن أستاذ التاريخ بجامعة "أكسفورد"،
"يوجين روجان"،
2148.453: بيقول إن لجنة "بيل" هتبقى أول من يقترح
فكرة "الطرد" أو "التهجير"،
2153.233: "انت بقى لا تشتري أرض
وتعملّي مستعمرات مقفولة،
2156.071: لأ، انت هتطرد السكان بقوة من أرضهم،
2158.826: وتخلق أماكن
متجانسة عرقيًا ودينيًا لناس تانية."
2162.271: هل، يا عزيزي، تفتكر الموضوع هيقف هنا؟
2163.655: الفكرة، يا عزيزي، إن الطموح الاستعماري
عند الحركة الصهيونية بدأ يزيد،
2166.866: "بن جوريون" وقيادات الحركة الصهيونية
هيقعدوا كدا يفكروا،
2169.902: "طب والله يا جماعة، ما حلوة فكرة الطرد دي!
2172.052: بس إيه رأيك، بدل ما نطردهم من تِلت (فلسطين)،
2174.071: احنا نطردهم من (فلسطين) كلها."
2175.684: لاحقًا، مدير الوكالة اليهودية "جوزيف فيتز"
هيقول جملة، ويا ريت تسمعها كويس،
2181.75: طموح المستوطنين كبر لدرجة
بدأت تتجاوز البريطانيين نفسهم!
2185.815: الحاجة التانية اللي بيتعلمها
المستوطنين اليهود من البريطانيين،
2188.639: هي قوة العنف اللازمة لتحقيق هذا الطموح!
2191.707: الموضوع، يا عزيزي، حصل بالتدريج،
2193.012: من سنة 1937 لـ1939،
هيقوم اليهود، واسمع دي،
2196.938: هيقوم اليهود بإرهاب غير مسبوق!
2199.417: "انت يا (أبو حميد)،
أكيد بتقول إرهاب بشكل بلاغي، صح؟"
2202.252: حرفيًا، يا عزيزي، إرهاب!
2203.349: الإرهاب البلدي
اللي بنسمع عنه في التليفزيونات!
2205.565: بيبعتوا سيارات ملغومة
في أسواق "حيفا" و"القدس"،
2208.339: قتلت أكتر من 70 فلسطيني،
2210.051: كل دا تحت سمع وأنظار البريطانيين!
2212.677: تاني، يا عزيزي،
لو سمحت، أرجوك، انزل شوف المصادر!
2214.68: أنا مش بأقولّك حاجات،
عشان أنا عربي بقى وقوميتي وناسي وأهلي،
2218.435: أرجوك، شوف المصادر!
2219.654: عشان هذه الحلقة خصيصًا
جبنا مصادر إسرائيلية.
2222.62: المهم، يا عزيزي، عارف "بريطانيا" عملت إيه،
وهي شايفة دا كله بيحصل تحت عينيها؟
2225.588: زوّدت قواتها في "فلسطين" لـ25 ألف جندي،
2229.085: وقتلت 5000 فلسطيني واعتقلت 9000،
2231.628: في ظروف وصفها "يوجين روجان"
بـConcentration Camps!
2234.797: بس بالرغم من كل دا، وهذا التدليل البريطاني،
2237.818: "بريطانيا"، زيها زي أي إمبراطورية،
مش هتفضل موجودة للأبد،
2241.098: اليهود عشان يحموا مصالحهم
كان لازم يبقى ليهم جيش مستقلّ،
2244.329: بحيث مصيرهم
ما يكونش مرتبط للأبد بـ"بريطانيا"،
2246.71: خصوصًا، إن بدأ يحصل زي ما تقول كدا
Conflict in Interest، "تضارُب مصالح".
2250.964: لأن مع بداية الحرب العالمية التانية سنة 1939،
2253.867: "بريطانيا"، اسمع دي،
هتحدّ من الهجرة اليهودية لـ"فلسطين"،
2258.219: "إخص!"
2259.134: وتحط Limit بـ15 ألف مهاجر سنويًا،
2261.969: عشان تحاول
تقلل التوترات في المنطقة العربية.
2264.399: وتركّز بقى وتمخمخ في حربها مع "هتلر"،
2266.276: فيه حرب عالمية تانية شغّالة،
2267.531: اللي كان وقتها،
فعلًا بيحصل اضطهاد حقيقي لليهود في "أوروبا".
2270.724: قد تظن، يا عزيزي،
إن اللحظة دي خلقت صدام بين الطرفين،
2273.743: بس بالعكس، مع بداية الحرب،
15 ألف جندي يهودي بينضم للجيش الإنجليزي،
2277.916: ويشارك معاه في الحرب العالمية،
2279.388: أنا بأقولّك المعلومة دي ليه؟
عشان هناك هيكتسبوا خبرة مهولة!
2283.04: انت لعبت في دوري الأبطال!
2284.097: انت بتتمرن مع الجيش الإنجليزي
قُصاد الماكينة الألمانية،
2287.033: فانت فيه Experience.
2288.109: ومع الوقت، العصابات اليهودية
اللي كانت بتعمل العمليات الإرهابية دي،
2291.526: هتتحول واحدة واحدة
إلى كيانات عسكرية مُنظّمة،
2294.824: زي أشهرهم، اللي قُلتلك
على أسمائها في أول الحلقة، "هاجاناه"،
2297.292: وعصابات تانية زي "شتيرن" و"أرجون".
2299.171: الـ"هاجاناه" هتتحول من عصابة
إلى جيش بيمتلك فريق جوي
2303.95: وعلى حسب كلام المؤرخ "إيلان بابيه"،
2305.511: الحركة الصهيونية بامتلاكها سلاح عسكري منظم،
2308.54: هتبتدي تفكر، "الله! طب ليه نعمل تهجير؟
ما نعمل إبادة!
2311.638: ليه نطرد العرب؟ ما نصفّيهم!
2313.151: أصل معلش يعني، في السنين دُول
2314.332: أثبتوا إن هما
لا بيبطّلوا حرب ولا بيبطّلوا ثورات،
2316.755: وحتى لو عرفنا نطردهم، هيرجعوا!
2318.372: واحنا، معلش يعني،
الوطن بتاعنا دا، لينا احنا بس!
2321.07: لليهود بس!"
2321.908: عشان كدا،
بينما الجيش البريطاني بيحارب بشكل نظامي،
2325.099: كانت العصابات اليهودية بتتدرب
على نوع مختلف من الحروب.
2328.157: الـ"جنرال" البريطاني "أوه. وينجيت"
2329.985: هيكون أول شخص
يدرب اليهود على احتلال القُرى،
2332.967: وعلى حاجة اسمها "حروب الداخل"،
2334.409: وعلى حسب كلام "إيلان بابيه"،
2335.717: فالشخص دا هيبقى أول حد
يزرع في وجدان الصهاينة
2339.452: فكرة الـEthnic Cleansing، "التطهير العِرقي"،
2342.705: لدرجة إن "موشي ديّان"
هيصف هذا الـ"جنرال" البريطاني بالمُعلّم الأول.
2346.611: في هذا الوقت كمان، يا عزيزي،
2347.793: هتبدأ العصابات اليهودية
في دراسة جغرافيا كل قرية فلسطينية،
2352.134: تعرف مداخلها ومخارجها،
تمهيدًا لاقتحامها لاحقًا، عشان تطهيرها!
2356.42: دا اللي بيسميه "إيلان بابيه"
"مشروع ملف القُرى".
2358.848: المهاجرين الأوروبيين اليهود كبروا واتعلموا،
2361.355: وبقى عندهم جيش مُدرَّب وقادر يحط خطط،
2363.645: وبدأ يظهر شعور
"إن (بريطانيا) حليف آه وكل حاجة،
2366.375: بس الحرب دي موقّفة مصالحنا في (فلسطين)!
2368.554: تخيل؟! مقللين هجرات اليهود يا عم! إخص!"
2370.976: وقتها، يا عزيزي، حصل انقسام بين الصهاينة،
2373.512: رأي بيقوده "ديفيد بن جوريون"،
2375.369: وشايف إنه ضد تقليل الهجرات آه،
2377.655: بس "بريطانيا" لسة حليف للأهداف الصهيونية،
2379.827: وعلى الناحية التانية،
كان فيه رأي عصابات الـ"أرجون" والـ"شتيرن"،
2382.389: إن "بريطانيا" تحت ضغط الحرب
وخوفها من عدم الاستقرار في المنطقة العربية،
2386.577: تحولت إلى عقبة في طريق المشروع الصهيوني،
2389.148: ووصل التوتر لذروته،
2390.652: لمّا سفينة اسمها سفينة "باتريا" الفرنسية،
وصلت قُرب مينا "حيفا"،
2393.68: وكان عليها أكتر من 1800 مهاجر يهودي،
من غير موافقة "بريطانيا"،
2398.093: وقتها، العصابات اليهودية
هتفجّر جنب من السفينة،
2401.556: وتضحّي بـ240 راكب يهودي،
2403.845: عشان تجبر السُلطات البريطانية
إنهم يستقبلوا باقي الـ1800.
2407.478: واحد يقولّي، "يا (أبو حميد)،
يعني هما هيفرقعوا السفينة،
2409.44: ويقتلوا جزء من الناس اللي عايزين يدخّلوهم،
عشان يجبروا (بريطانيا)؟!"
2412.627: عزيزي المشاهد الجميل،
أنا عايز أقولّك إن كان هناك كلام
2415.579: بين "شتيرن" والنازيين،
راحوا اتقابلوا في "لبنان"،
2418.971: عشان يتحالفوا مع بعض!
2420.066: انت متخيل؟! النازيين!
2421.36: اللي بيعملوا معسكرات تعذيب و"هولوكوست"
وإبادة لليهود في "أوروبا"،
2425.562: عصابة "شتيرن" الصهيونية
كانت بتحاول تتحالف معاهم،
2428.987: وبالفعل، اتقابلوا في "لبنان"،
2430.447: لمجرد إن هما شافوا دا ممكن يصبّ في مصلحتهم!
2432.947: وتاني، دا مش كلامي،
دا كلام "يوجين روجان"،
2435.868: أستاذ التاريخ و"الشرق الأوسط"
في جامعة "أكسفورد".
2439.453: الحركة الصهيونية، يا عزيزي،
أدركت إن "بريطانيا" بعد الحرب العالمية التانية
2442.734: حتى لو انتصرت،
مش هترجع إمبراطورية عظمى تاني،
2445.535: في كتابها "الجريمة الغربية"،
بتقول "فيفيان فوريستر"،
2448.243: إن "أوروبا" كلها كانت مهزومة في الحرب،
2450.311: لدرجة إن كل دولة أوروبية
قللت عدد اليهود النازحين ليها،
2454.068: وخلقت ما سمّته الكاتبة بـ"المصيدة الهتلرية"،
2456.85: واخد بالك من دي؟
2457.692: دوَل "أوروبا" رفضت استقبال اليهود،
فساعدت على الـ"هولوكوست"!
2461.224: على الناحية التانية،
الحركة الصهيونية كانت مدركة هذا الموقف،
2464.18: وعرفت إنها، بالصلاة على النبي كدا،
لو عايزة حليف حقيقي،
2467.185: حليف جديد بدل "بريطانيا"،
2468.616: فلازم يكون هذا الحليف من خارج "أوروبا"،
2470.928: تحديدًا، "الولايات المتحدة الأمريكية".
2472.891: سنة 1942، هيُقيم الصهاينة
الـBiltmore Conference،
2476.459: لجمع مؤيدين للصهيونية في "أمريكا"،
2478.915: ومن توصياته إن النظام العالمي الجديد،
اللي هيتولد بعد الحرب،
2482.401: هتكون دولة اليهود جزء منه،
المفتوحة لاستضافة كل يهود العالم!
2486.598: هنا، يا عزيزي، الحركة الصهيونية
بتحاول يكون ليها دور
2490.699: في مصالح الإمبراطوريات العالمية،
2493.749: قدّمت نفسها كحل مثالي لفائض يهود "أوروبا"،
2496.747: كمان، قدّمت نفسها كـAlly، حليف جديد
2499.889: للقوة الوحيدة اللي ما اتأثرتش في الحرب.
2501.951: هنا، يا عزيزي، تسألني سؤال،
2503.203: "(أمريكا)، وهي لسة
في نُص الحرب العالمية التانية،
2505.498: ليه قبلت تلعب دور الـSponsor الجديد؟!"
2507.92: الحقيقة، يا عزيزي، زي ما حكيتلك في الأول،
2509.444: "أمريكا" أكتر دولة في العالم
ممكن تفهم الحلم الصهيوني.
2513.111: في مذكراتها، Hard Choices،
بتقول المرشحة الأمريكية "هيلاري كلينتون"،
2517.017: إن الأمريكان شعب أغلبه مهاجرين
هربوا من بلادهم لحلم في بلد بعيدة.
2521.165: "هيلاري كلينتون" بتقول،
2524.409: صحيح الأمريكان مش هيكونوا
"الشعب المقدس المختار"،
2527.151: بس على الأقل، هيكونوا حلفاءه،
2528.637: واللي هيساعدوه يحقق الحلم،
اللي هما حققوه!
2531.132: دا طبعًا غير مصلحة "أمريكا"
من وجود حليف زي "إسرائيل"
2533.806: في منطقة زي "الشرق الأوسط".
2535.286: فنقدر نقول إنه نوعًا ما
كان Win-Win Situation.
2537.803: وبالفعل، اتأمّن الحلف الجديد
2539.831: بين الحركة الصهيونية
و"الولايات المتحدة الأمريكية"،
2541.969: اللي هتبدأ تبعت التمويلات،
2543.703: لدرجة إن "الهاجاناه"
هيصبح عندها مصانع تسليح!
2547.971: طبعًا، يا عزيزي،
الإنجليز هيشوفوا دا، يتفاجئوا،
2550.527: ويدركوا إن الصفقة التاريخية
بين الإنجليز والصهاينة،
2554.166: كانت من طرف واحد،
كان حُب من طرف واحد!
2556.351: كانت علاقة "توكسيك"!
2557.383: "(بريطانيا) عمّالة تدّي تدّي تدّي تدّي،
2559.496: وفي الآخر، تروحي تصاحبي (أمريكا)؟!
2561.258: دا أنا حتى لمّا احتاجتك
وقت الحرب العالمية التانية،
2563.587: وقُلتلك، والنبي هدّي
الهجرات بتاعة اليهود شوية،
2565.999: العرب مصدّعينّي! عملتي إيه؟ هه؟!
2568.089: و(شتيرن) اللي رايح يتكلملي مع النازيين!
هو فيه إيه؟!"
2570.828: "بريطانيا"، يا عزيزي، انهارت!
2572.363: "بريطانيا" كانت عمّالة تستثمر
في المشروع الصهيوني،
2574.998: عشان يبقى عندها كيان
يخدم مصالحها في المنطقة،
2577.895: عشان تكتشف إن دا
ما كانش Option في الـ"كتالوج" الصهيوني!
2580.505: "بريطانيا" كانت بتربّي وَحْش،
وبتكبّره وبتغذّيه،
2583.62: ومتخيلة إنها
ماسكة سلسلة الوَحْش دا بإيديها،
2586.23: جت، يا حبّة عيني، بتبص على السلسلة،
لقت ما فيش وَحْش!
2588.664: الوَحْش، اللي هي عملته،
2590.311: كان وقتها، بيبدأ واحدة
من أعنف الموجات الإرهابية،
2594.271: ضد مين؟ البريطانيين نفسهم!
2596.02: سنة 1946، هتقوم عصابة الـ"أرجون"،
2598.571: بتفجير فندق "الملك (داوود)"،
مقر الإدارة البريطانية،
2602.531: هيفجّروا، يا عزيزي، بـ200 كيلو متفجرات،
وهيقتلوا 91 بريطاني!
2608.12: سنة 1947، هتفجّر الـ"أراجون"
نادي الضباط بـ"القدس"
2612.158: بعدها، هتيجي لـ"فلسطين"
سفينة اسمها Exdous،
2614.462: عليها 4500 ناجي من الـ"هولوكوست"،
عايزين يخشوا "فلسطين"،
2618.738: فالإنجليز يرفضوا،
"يا جماعة، دا أكتر من العدد المسموح!"
2622.194: ويقوموا باعتين المركب لـ"فرنسا".
2623.92: هتحصل أعمال شغب،
فيتحكم بالإعدام على 3 من الـ"أراجون"،
2627.243: يقوم الـ"أراجون" خاطفين 2 جنود بريطانيين،
2629.874: ويعلّقوهم مشنوقين في حقول "ناتانيا"!
2632.556: في رسالة واضحة للبريطانيين
2634.596: امشوا!
!We No Longer Need You
2636.86: المفارقة، يا عزيزي، إن قائد الـ"أراجون"،
2638.665: اللي "بريطانيا" خلّته مطلوب للعدالة،
مين تفتكر؟!
2641.527: الشخص دا يبقى "مناحم بيجن"،
2643.223: اسمع، يا عزيزي، المفارقة!
2644.111: "مناحم بيجن"
رئيس الوزراء المستقبلي لدولة "إسرائيل"،
2648.408: اللي هيحصل على جائزة "نوبل" للسلام،
2651.408: "بريطانيا" كانت بتعتبره إرهابي! Caj، عادي!
2654.126: متخيل، يا عزيزي، واحد "بريطانيا"
كانت بتصنّفه "إرهابي"،
2656.609: حاصل على جائزة "نوبل" للسلام!
2658.461: خلال السنوات الأخيرة للانتداب البريطاني،
2660.711: هيتسجل 500 عمل إرهابي لليهود،
2663.293: وهيقتلوا أكتر من 169 بريطاني،
2665.961: استهداف للبنوك والبِنية التحتية،
2668.25: استخدام أساليب إرهاب جديدة على العالَم،
2670.76: زي إيه؟ زي الطرود الملغومة.
2672.538: أحط لغم في طرد،
وأبعته لواحد، فينفجر فيه!
2675.518: إرهاب "دليفري"!
2676.432: دا الـInnovation في الإرهاب!
2677.738: عزيزي المشاهد،
الموضوع مؤثر على "بريطانيا"،
2679.737: لدرجة إن في "إنجلترا"،
هيحصل هجوم انتقامي على 300 منشأة يهودية،
2684.589: مش بس كدا،
مع رفع شعارات الـSwastika النازية،
2688.523: اللي بتشجّع على إبادة اليهود،
2690.39: احنا بنتكلم على فين؟ بنتكلم على "إنجلترا"،
2692.633: بعد سنتين من الحرب العالمية التانية
قُدّام النازيين!
2696.05: الإنجليز رفعوا
الأعلام والشعارات بتاعة النازيين!
2699.804: "يا جماعة، صلّوا على النبي! ما يصحّش كدا!"
2701.843: قد تظن أن المفارقات انتهت،
2704.207: إن القوة البريطانية في "فلسطين" ساعتها،
اللي فيها 75 ألف جندي،
2707.787: مش هتقوم بأي إجراء ضد العصابات الصهيونية،
2710.298: بل بالعكس، هتقبض على أكتر من 300 فلسطيني
بتهمة حمل السلاح!
2714.594: "يا جماعة، انتم ما بتشوفوش؟! مش احنا!"
2716.508: المفارقة دي وقف عندها
المؤرخ الإسرائيلي "آفي شلايم"،
2719.219: وقال إن الانتداب البريطاني
بيشيل المسئولية الأخلاقية
2722.806: إنه يقاوم ويمنع قيام دولة فلسطينية
لحد آخر لحظة، لحد سنة 47،
2727.958: لمّا تقرر "بريطانيا" إن هي خلاص
مش هتخسر جندي تاني في هذا الصراع،
2731.677: وتقوم رامية الموضوع على "الأمم المتحدة"
2733.736: وتقولّها، "حلّي انتي بقى المشكلة دي!
أنا ضهري وجعني!"
2736.207: "يوجين روجان"، وهو مؤرخ إنجليزي،
بيقول حاجة في غاية السريالية،
2739.104: بيقول إن أكتر بلد بتقول إنها بتحارب الإرهاب
2742.679: مشّت الإنجليز بالإرهاب،
2744.147: تاني، يا عزيزي، دا مش أنا اللي بأقول،
دا "مستر (يوجين).
2751.656: بتصدر "الأمم المتحدة"
قرار تقسيم "فلسطين" 181،
2755.735: بتقسّمها لـ6 مناطق،
3 مناطق عربية، و3 مناطق يهودية،
2758.855: و"القدس" تحت الإشراف الدولي،
2760.283: %56 من الأرض هتروح للدولة اليهودية،
2763.176: أغلبية الأرض هتروح لليهود!
2764.552: بالرغم من إن عدد الفلسطينيين
كان ضعف عدد اليهود،
2767.691: سنة 47، كان عدد الفلسطينيين مليون و200 ألف،
2770.349: وعدد اليهود 600 ألف،
2771.659: والفلسطينيين كانوا يمتلكوا بشكل قانوني،
اسمع دي، 94% من الأرض،
2776.562: %80 من الأراضي الزراعية.
2778.657: عدد سكان أكتر، عدد أراضي أكتر،
2780.448: وفي الآخر، النسبة 56 للناس الأقل،
2783.268: اللي هما كانوا ساعتها
بيمتلكوا 6% بس من الأرض!
2785.591: التقسيم ادّى للصهاينة أرض أكبر،
2787.571: بس ما قدرش يدّيهم مدن متجانسة عِرقيًا،
2790.19: ادّاهم مدن زي "يافا" و"حيفا"،
غالبية المدن دي من العرب.
2793.592: المؤرخ "إيلان بابيه" بيقول،
2795.198: إن ما كانش فيه حد في العالم يتصور وقتها،
2797.545: إن حركة تحرر وطني في "فلسطين"
2799.724: هتتقسم الأرض بينها وبين مستوطنين!
2801.794: ولكن، افتكر، الهدف الأول للصهيونية
كان إن اليهود ما يعيشوش مع آخر،
2805.908: مع آخر مختلف عنهم!
2807.266: وافتكر إن الحلم الصهيوني كبر
من مجرد دولة على جزء من "فلسطين"،
2811.143: إلى "فلسطين" كلها.
2812.993: لمّا اتسأل الـ"جنرال (دارسي)
عن وضع الأرض في "فلسطين"،
2816.126: قال إن بعد خروج "بريطانيا"،
2817.652: فالوكالة اليهودية بتسيطر على كل "فلسطين"،
2820.528: الـ"هاجاناه" جيش منظم تعداده 35 ألف،
2823.402: وفيه "كوماندوز" الـ"بلماخ"
عدد أكتر من 10 آلاف،
2825.741: والـ"أرجون" والـ"شتيرن"
قوة عسكرية كبيرة ومنظمة وعندها خبرة،
2830.27: بينما الجبهة العربية، الناحية التانية،
كانت أبعد ما تكون عن التنظيم!
2834.527: الدول العربية، يا عزيزي، لسة خارجة من حرب،
ومن احتلال لم تتعافَ منه،
2838.355: وبجيوش مُنهَكة، ومصالح متضاربة.
2840.868: البلاد العربية هتفتح
باب التطوع لإنقاذ "فلسطين"،
2843.72: عشان يتكون بشكل مُرتجَل جيش من 4000 متطوع،
2846.654: هيتسمى هذا الجيش "جيش الإنقاذ".
2848.435: ورغم حماس وإخلاص أصحابه،
2850.115: إلا إنه في النهاية جيش غير مُنظَّم.
2851.751: وحتى جوا "فلسطين"،
2853.017: "إيلان بابيه" بيقول
إن الجهود بدل ما تتحد، اتقسّمت،
2855.656: بين قادة زي "عبد القادر الحسيني"
و"فوزي القاوجي" و"حسن سلامة"،
2858.979: هيقوموا بعمليات منفصلة،
ولكنها هتفقد تأثيرها،
2862.172: كل دي، يا عزيزي، كانت محاولات
عربية وفلسطينية لرفض قرار التقسيم.
2866.292: بس على الجانب الصهيوني،
كان بيحصل حَدَث تاني أكثر خطورة.
2869.521: خلّي بالك، احنا لسة ما وصلناش
لإعلان دولة "إسرائيل"، ولا حرب 48،
2872.731: احنا في آخر سنة 47،
2874.085: اللي بيحصل فيها
اجتماعات مُكثَّفة للـ"هاجاناه"،
2876.469: فاكر، يا عزيزي، "مشروع القُرى"،
اللي جمعوا فيه معلومات عن كل القرى الفلسطينية؟
2880.709: ساعتها، هيتحول للخطة المشهورة "دالت"،
2883.845: خطة تطهير عرقي كامل، وجاهزة على الورق!
2886.698: ولكنها محتاجة تجربة حقيقية، "بروفة"!
2889.162: الـ"بروفة" هتحصل يوم 15 فبراير 1948،
2892.14: لمّا يقود قائد الـ"بلمارخ"، "إسحاق رابين"،
2894.869: الحائز على جايزة "نوبل" للسلام، بالمناسبة!
2897.116: هيقود هجوم على قرية "قيسارية"،
في منطقة "حيفا"،
2900.348: واللي الهجوم هيطرد 1500 من سكانها.
2903.123: الصهاينة هيهاجموا 5 قُرى،
عشان يطمنوا لكفاءة مقاتليهم،
2906.851: ويطمنوا كمان إن بقايا الجنود البريطانيين
اللي لسة ما مشيوش، مش هيتدخلوا.
2910.73: العصابات بتبدأ بهجوم مُنظَّم
على القُرى اللي حوالين "القدس"،
2914.117: واحد يقولّي، "يا (أبو حميد)،
مش المفروض (القدس) دي برة قرار التقسيم؟!
2916.759: أنا لسة شايف الخريطة اللي انت مورّيهاني!"
2918.407: عارف، يا عزيزي؟
"ديفيد بن جوريون" في إحدى المرات،
2920.759: اتسأل على حدود "إسرائيل"،
2922.165: فقال إن أحسن تعريف لحدود "إسرائيل"
2924.672: هو أبعد مكان يقدر يوصلّه الجندي الإسرائيلي!
2927.647: الحركة الصهيونية منذ بدايتها،
2929.437: حركة بتاخد أرض وتفضل تتوسع تتوسع تتوسع،
2933.261: "أصل ليه نلتزم بحدود
ما كانتش موجودة أصلًا لمّا جينا؟!
2936.15: إنما احنا اللي خلقناها بنفسنا!
2937.726: وكل يوم، الحدود بتتخلق وبتتغير،
2939.908: امبارح كان معانا 6%، النهاردة 55%،
2942.511: ولو اتحركنا شوية، مش عارفين هتبقى كام!
2944.276: كدا كدا، بالقوة الصحيحة،
العالم هيبقبلها بالأمر الواقع!"
2947.087: العقيدة دي هتحكُم الحركة الصهيونية،
من بدايتها ولحد دلوقتي.
2950.712: في البداية، هتكون الاستراتيجية
حصار كل قرية يقابلوها من 3 جهات،
2954.948: وهيسيبوا منفذ واحد بس،
2956.162: عشان السكان بتوع القرية يمشوا
ويبقوا لاجئين في مكان تاني،
2959.348: يبقوا لاجئين فين؟ يتصرفوا!
2961.012: ولكن أحيانًا العصابات دي
هيحتاجوا إن هما يستعرضوا قوتهم،
2964.499: بإنهم ما يسيبوش مَنفَذ للهروب،
2966.522: زي اللي حصل في "دير ياسين"
يوم 9 إبريل 1948!
2969.93: دي قرية هادية فيها 700 بني آدم،
2972.049: فيها فلّاحين وتجار
ومسجد ومدرستين ونادي رياضي.
2975.982: في يوم واحد، هيتقتل 250 شخص،
تقريبًا تِلت القرية!
2979.834: كل واحد هيشوف أهله بيموتوا قُدّام عينيه،
2982.274: وعارف إنه هيحصلّهم!
2983.377: وبالرغم من إن مركز البوليس البريطاني
على بُعد 3 كيلو بس،
2986.655: إلا إن ما حدش منهم اتحرك!
2987.784: استعراض إرهابي!
2989.121: هذا الاستعراض هيتسبب في إن 75 ألف فلسطيني
2993.52: يسيبوا بيوتهم
في "يافا" و"حيفا" و"القدس"، ويهربوا!
2996.625: التطهير العِرقي
مش بس بيتوقف عند الطرد والإبادة،
2999.379: إنما كمان، زي ما شُفنا في القصة الأولانية،
محو أي ذاكرة للمكان!
3003.323: "الضحايا دُول ما كانوش هنا."
3004.36: على بُعد كيلومتر واحد من موقع "دير ياسين"،
هيتبنى "فاشيم ياد"،
3007.899: دا إيه، يا عزيزي، للمفارقة؟
متحف للـ"هولوكوست"!
3010.408: عشان يصدُق التعبير لـ"إيميل حبيبي"،
3014.054: في الوقت، اللي العصابات بتاخد فيه
القرى بالقوة والإرهاب،
3017.384: الانتداب البريطاني
هيسلّم اليهود المواني وهو ماشي،
3020.656: وهسيلّمهم 2700 مبنى حكومي و50 محطة قطر،
3023.942: و3000 كيلو من الطرُق،
و37 معسكر مجهّزين بالأسلحة وقطع الغيار،
3029.076: الإنجليز، حرفيًا، جُم بنولهم دولة ومشيوا!
3031.606: وعلى حسب الرواية الصهيونية،
إن أزمة اللاجئين الفلسطينيين،
3034.751: سببها نداء الجيوش العربية للسكان
بإنهم يمشوا تمهيدًا لدخول الجيوش،
3039.346: ولكن المؤرخ "إيلان بابيه" بيقول،
3041.258: إن أصلًا أصلًا نُص اللاجئين الفلسطينيين
اتطردوا قبل ما الحرب تبدأ،
3045.941: اتطردوا قبل مايو 48،
3047.825: قبل ما الجيوش العربية أصلًا ما تدخُل!
3049.23: ومن بين 530 قرية اتدمروا في النكبة،
3051.9: نُص هذه القرى تم تطهيرهم عرقيًا،
3054.522: تاني، كل دا قبل مايو 48.
3056.471: المؤرخ "آفي شلايم" بيؤكد
إن أزمة اللاجئين بدأت في النُص الأول من 48،
3061.337: ولكن لم تكن الحرب سببها،
3063.159: مش الحرب هي السبب.
3065.725: يوم 14 مايو 1948،
بيتم إعلان دولة "إسرائيل"،
3069.961: اللي طبعًا، كجزء من السردية،
بتعلن عن نفسها كـ"داوود" صغير،
3073.065: أمام "جالوت" عملاق،
3074.456: في الوقت اللي كل عمالقة العالم
أو القوى العظمى فيه
3077.697: اعترفت بيها بسرعة جدًا،
3079.288: لدرجة إن دولة زي "أمريكا"
3080.602: اعترف رئيسها "هاري ترومان" بـ"إسرائيل"
بعد 11 دقيقة بس!
3083.299: تاني يوم بعدها على طول، 15 مايو 1948،
3086.366: هتعلن الجيوش العربية دخول الحرب،
3088.572: وهتصدر الـ"نيويورك تايمز" عنوان،
3093.114: "اليهود في خطر مميت على أراضي المسلمين"
3095.708: دا خبر لو تأملته،
بيلعب على وتر الـ"هولوكوست"،
3098.238: دي دولة قايمة،
والـ"بروباجاندا" بتاعتها جاهزة،
3099.988: بعد تأسيسها بيوم واحد،
واحدة من أكبر صحف العالم كتبت كدا،
3102.836: وفي الوقت اللي الإعلان فيه
بيوحي بأقلية يهودية
3105.561: في مواجهة مد جارف من المسلمين،
3107.816: لو قرّبنا من الصورة شوية،
هنلاقي إن الجيوش العربية، الـ7 جيوش دُول،
3112.152: كان عددهم صغير جدًا، حوالي 25 ألف جندي!
3115.563: خلّيني أفكرك، يا عزيزي، إن هذه الجيوش
3117.245: لم تكن جيوش نظامية بالشكل اللي احنا نتخيله،
3119.781: دي جيوش لدوَل، بعضها كان لسة تحت الاحتلال.
3122.344: على الناحية التانية بقى،
جيش اليهود كان بادئ الحرب بـ35 ألف!
3125.923: على آخر الحرب، كان 100 ألف!
3127.774: قد يتخيل إنسان،
ما سمعش الحلقة اللي أنا عمّال أتكلم فيها دي،
3130.57: إن الجيوش العربية كانت جيوش نظامية،
3132.347: وخسرت قُدّام مجرد مجموعة من العصابات.
3134.465: ولكن بعد كل هذه الحلقة،
فانت أكيد عرفت إنها ما كانتش مجرد عصابات،
3137.839: دي ناس كانت بتتمرن مع الإنجليز
وبيشاركوا في الحرب العالمية التانية،
3141.201: وبيعملوا عمليات،
وواخدين تمويل وبيحاربوا بقالهم سنين،
3144.393: ودوَل غربية مسلّماهم معسكرات مسلحة جاهزة!
3147.47: دا غير إن الجيوش العربية
كانت لسة شايفاهم مجموعة عصابات،
3150.353: ومش مقدّرة باقي المعطيات!
3151.906: ودا اللي خلّى الشعوب العربية
تنصدم من الهزيمة،
3154.526: ازاي مجموعة جيوش نظامية
بتخسر قُدّام شوية عصابات؟!
3158.294: بس زي ما قُلنا،
دي ما كانتش مجرد عصابات،
3160.122: دي مجموعات مسلحة عملت مجازر أثناء الحرب،
3162.413: زي قصف "اللد" و"الرملة"،
3163.649: ومذبحة "الطنطورة"
اللي اتكلمنا عنها في أول الحلقة!
3165.524: وعلى حسب كلام "إيلان بابيه"،
3166.796: المدابح ما بقتش تتعمل لمّا يبقى فيه ضرورة،
3168.7: ولا حتى كجزء من استراتيجية معيّنة،
3170.643: بقت بتحصل لمجرد إنها تحصل!
3172.43: أو على حسب وصفه،
3178.064: في أغسطس 1948،
وبعد هزيمة الجيوش العربية،
3181.65: وخروج مئات الآلاف
من اللاجئين الفلسطينيين للبلاد المحيطة،
3185.375: هيزور الـ"كونت (بيرنادوت)"،
مبعوث "الأمم المتحدة"
3188.155: "فلسطين" ومخيمات اللاجئين في "الأردن"،
وهيشوف مشهد مخيف. هيقول،
3198.432: الحمد لله، "الأمم المتحدة" بتتكلم!
القانون الدولي!
3201.158: بس للأسف، يا عزيزي،
Plot Twist، الـ"كونت" هيموت!
3203.311: "يا ساتر يا رب!
حادثة عربية ولّا إيه يا (أبو حميد)؟!"
3205.338: لأ، يا عزيزي، حادثة اغتيال!
3206.364: عصابة "شتيرن" هتغتاله،
3207.859: بمشاركة مين؟ "إسحاق شامير"
3209.641: اللي هيكون بعد كدا، كالعادة،
رئيس وزراء "إسرائيل"!
3212.109: تحس، يا عزيزي، دي متطلبات المنصب!
3213.518: بحلول ديسمبر سنة 48،
3215.18: هيحتل اليهود 85% من "القدس"
خارج البلدة القديمة،
3219.28: قُدّام عيون مراقبي "الأمم المتحدة"!
3221.577: المؤرخ الإسرائيلي "هيليل كوهين"،
3223.514: بيقول إن آلاف اللاجئين
من "صفوريا" والقرى الأخرى،
3227.029: اتحصّنوا بمدينة "الناصرة" المسيحية،
3229.554: اللي "بن جوريون" خاف يدمّرها،
عشان مكانتها في العالم المسيحي!
3232.886: - دي، يا عزيزي، مدينة "المسيح".
- "والله كتر خيره يا (أبو حميد)!"
3235.073: وهؤلاء الآلاف من اللاجئين
شكّلوا نواة للاجئين الداخل،
3238.921: الفلسطينيين اللي جوا
الدولة الجديدة اللي هتتكوّن.
3241.352: حاولت العصابات اليهودية استمالة مسيحيين
من قرى زي "البَصّة"،
3245.338: قالتلهم،
"ارجعوا، بس من غير السكان المسلمين!"
3247.139: ليه؟ عشان يكرّسوا
فكرة إن فيه قرى مسيحية آمنة،
3250.576: وبالتالي، حربهم تبقى حرب دفاعية
ضد العرب والمسلمين.
3253.197: إلا إن المسيحيين الفلسطينيين
اللي من "البَصّة"
3255.885: رفضوا العودة من غير المسلمين الفلسطينيين.
3258.417: في 11 ديسمبر،
"الأمم المتحدة" هتصدر قرار 194،
3261.489: بتقول إن كل لاجئ تم طرده له حق العودة.
3264.793: "كام لاجئ دُول يا (أبو حميد)؟
كام واحد خرجوا من (النكبة)؟"
3267.357: 750 ألف إنسان! ودا سنة 48.
3271.228: وبعد مرور 75 سنة،
العدد دا هيبقى 5 مليون لاجئ!
3274.229: الباحث "بيدرو بريجر"، الراجل الأرجنتيني
اللي قُلتلك اسمه كذا مرة في الحلقة،
3277.565: خلال زيارته لمخيمات اللاجئين
بعد عقود من "النكبة"،
3280.45: لقى إن الأطفال بيعرّفوا نفسهم
بأسامي القرى اللي خرج أجدادهم منها،
3284.539: الطفل دا
ما يعرفش أي شيء من القرية غير اسمها،
3287.239: عمره ما راحها، عمره ما شافها،
بس لسة بيعرّف نفسه بيها،
3289.94: ولسة معاه مفتاح بيت جدّه القديم،
اللي اتطرد منه!
3292.994: وبتفضل أجيال تتوارث المفاتيح.
3295.054: حق العودة اللي ادّته "الأمم المتحدة"
للفلسطينيين سنة 49،
3298.642: زي ما انت عارف، يا عزيزي، عمره ما اتنفّذ،
3300.214: بس قُدّامه،
"إسرائيل" بتُصدر حق عودة أسطوري سنة 1950،
3304.423: "أي يهودي من حقه العودة لـ(إسرائيل)،
3307.002: اللي بتمثل امتداد دولة اليهود
بعد الغزو الروماني سنة 70 ميلادية!"
3311.954: من 2000 سنة! دي حاجة مضحكة!
3313.629: حد عمره ما عاش في الأرض دي،
ليه له حق الرجوع ليها؟!
3316.522: وحد عاش في الأرض دي،
ليه مش من حقه يرجع ليها؟!
3319.096: "الشرط الوحيد للعودة
إن الإنسان تبقى أمه يهودية."
3321.875: يعني، تخيل مثلًا، شخص يهودي روسي،
3324.107: أجداده لـ20 جيل ورا،
عاشوا وماتوا واتدفنوا في "روسيا"،
3328.026: دا من حقه يرجع،
دا من حقه يروح "إسرائيل"!
3330.474: وياخد الجنسية والـ"باسبور" وحقوقه كاملة،
أول ما ينزل من الطيارة!
3334.703: على الناحية التانية، في "الضفة الغربية"،
3336.392: فيه نهر "الأردن"،
على شماله "فلسطين"، وعلى يمينه "الأردن"،
3339.455: فيه لاجئ فلسطيني في "الأردن"
بيقف على جانب النهر دا،
3342.437: وقدّامه الناحية التانية أرض "فلسطين"،
أرضه وأرض أجداده،
3345.736: لكنه ما يقدرش يعدّي النهر الناحية التانية!
3347.729: قانون "عودة اليهود"
هو تتويج فكرة بدأها "هرتزل"،
3350.56: بتحرير اليهود من شتاتهم،
وخلق مجتمع نقي عرقيًا،
3353.834: مجتمع بتاعه هو بس، هما اللي يخلقوا حدوده.
3356.515: ويلغوا الآخر، سواء بالتجنُّب أو بالطرد،
أو أخيرًا بالإبادة.
3361.031: بحلول الهدنة في يوليو 1949،
3363.566: القوات الصهيونية مش بس هتاخد 55% من الأرض،
3366.27: على حسب قرار التقسيم،
لأ، دي هتاخد 78% من الأرض،
3369.055: و"الأمم المتحدة"، شوف بقى،
هتعترف بالحدود الجديدة،
3371.99: وهتسميها "الخط الأخضر"!
3373.598: المؤرخ الإسرائيلي "ثيودور كاتز"،
3375.672: فاكره؟ اللي حكيتلك عنه في أول الحلقة خالص،
3377.307: بتاع رسالة الماجيستير و"الطنطورة".
3378.752: هو بيقول إن إخلاقية جيش الدفاع الإسرائيلي
بتحيا بمغالطة أبدية،
3382.96: إنهم ما جوش أرض بلا شعب،
3384.56: إنما أرض فيها
مليون و300 ألف فلسطيني، كانوا موجودين،
3388.342: ولكن، في نظر الجيش الإسرائيلي، ما كانوش بشر!
3390.64: يمكن دي الطريقة
3391.629: اللي الأجيال الجديدة في "إسرائيل"
هتورث بيها الأسطورة،
3394.299: مجموعة من الآليات النفسية والإنكار والتبرير،
3397.189: ساعدهم يغمضوا عينيهم وينسوا
3398.867: إن مدفون في الأرض دي على بُعد متر واحد
3401.023: كل الأدلة الممكنة
على القتل والإبادة والتطهير
3404.155: زي ما حصل في "الطنطورة"،
هو اللي حصل في كل أرض "فلسطين"!
3412.274: سنة 1948، هيقول "ديفيد بن جوريون"،
3415.011: المهاجر اللي قضى طفولته في "بولندا"،
3416.926: إنه مش بس أخيرًا حقق الحلم،
لأ، دا كمان بقى مؤسسه،
3420.08: أو زي ما هيلقّبه اليهود،
"المؤسس الرئيسي للدولة"،
3422.863: حلم وصفه بـ"دولة يهودية 100%، بدون عرب.
مجتمع نقي بالكامل، بس لليهود.
3427.992: وإن لو أي فلسطيني حاول يعكّر الحلم دا،
3430.231: هيحصلّه اللي حصل لـ(القدس) و(حيفا)،
3431.918: قرى مدمرة ومواني محاها القصف،
3434.142: وشوارع مليانة بآلاف الجثث الفلسطينية.
3436.744: واللي حالفه الحظ وعاش،
اتطرد وعاش لاجئ طول حياته."
3439.972: الشعار اللي رفعته الحركة الصهيونية،
3443.486: كان طول حكايتنا شعار صفري،
3445.487: لا يقبل المساومة أو أي حضور للآخر،
3447.979: "يا احنا، يا هما!"
3448.976: شعار اتمسك بيه الصهاينة،
3450.491: حتى لمّا كان العرب بيمثلوا 70% من السكان،
و90% من المكان،
3454.588: وبعد 75 سنة من إعلان "بن جوريون" الحلم،
3456.969: ما زال المجتمع الإسرائيلي
محافظ على معادلته، مهما كان تمنها،
3460.467: جواه يهود إسرائيليين بيمتلكوا كل الامتيازات،
3462.977: وفلسطينيين بيعانوا التمييز بكل درجاته،
3465.161: مجتمع بيلخّصه قائد الحالي "بنيامين نتنياهو"،
3467.664: "(إسرائيل) ليست دولة لكل مواطنيها،
3469.862: إنما دولة قومية للشعب اليهودي،
والشعب اليهودي فقط!"
3473.106: لو انت فلسطيني
عايش على أرض "فلسطين" التاريخية،
3475.728: حياتك هيحددها من البداية مكانك،
3477.38: وهنقسّمها 3 فئات،
3478.498: فلسطينيين الداخل، فلسطينيين "الضفة الغربية"،
فلسطينيين قطاع "غزّة"،
3481.891: فلسطينيين الداخل،
2 مليون فلسطيني معاهم الجنسية الإسرائيلية،
3485.25: بيشكلوا لوحدهم 20% من الدولة،
3487.546: ولكنهم مواطنين درجة تانية.
3489.069: في البداية، هتاخد سنين تعليم أقل
من المواطن الإسرائيلي اليهودي،
3492.415: لأن العرب اللي بيتكلموا، 2 مليون مواطن،
لغة غير مُعترَف بيها!
3495.47: ولو اشتغلت واترقّيت في الشغل،
3497.006: دخلك الشهري هيفضل أقل
من دخل اليهودي الإسرائيلي،
3499.572: ولو قلت إن دا مش مهم،
أنا عايز أركّز مع حياتي وعيلتي وبس،
3503.093: فللأسف، يا عزيزي،
مش مسموحلك تطلب الجنسية لعيلتك،
3505.432: اللي عايشين برة "إسرائيل"،
3506.544: وحتى لو قررت تنسى أصلك كله،
وتبقى شخص يهودي،
3509.648: فعلى حسب القانون الإسرائيلي،
فانت غير مسموحلك بدا،
3512.159: أو على الأقل، هيحتط معوقات
تصعّب عليك إن دا يحصل!
3515.517: حياة صعبة، مش كدا؟
3516.505: خلّيني أقولّك إن دي حياة أكثر حظًا بكتير
3518.719: من الفلسطينيين اللي عايشين
في "الضفة الغربية"،
3520.841: هناك، بيعيش 2 مليون و700 ألف فلسطيني،
3523.907: تحت الاحتلال الإسرائيلي المباشر،
3525.734: ولكنهم عايشين فيما يشبه السجون،
3527.915: قطاعات ببوابات مُحكَمة،
3529.486: الحركة من جزء للتاني أو من سجن للتاني،
3532.288: بتمر بحواجز عسكرية كتير،
3534.046: لو انت عايش في شارع،
ممكن يبقى فيه عشرات الحواجز،
3536.543: اللي تحول تمشية مدتها 5 دقايق
لتفتيش ممكن يوصل لساعات،
3540.835: وبعد كل دا،
يحاوطك أكتر من 130 مستوطنة،
3544.076: غير قانونية طبعًا،
3544.978: بيسكن هذه المستوطنات 500 ألف مستوطن.
3547.806: لكن ما بين 2017 و2021،
3549.714: منح الجيش الإسرائيلي
33 تصريح للفلسطينيين عشان يقدروا يبنوا،
3554.861: على الناحية التانية،
الجيش الإسرائيلي هدم أكتر من 1150 بيت،
3558.324: وادّى المستوطنين الغير شرعيين
1100 تصريح بناء!
3561.479: الفلسطيني اللي بيتهدم بيته وبيتشرد،
3563.37: ما يقدرش حتى ينصب خيمة يعيش فيها،
من غير تصريح من الجيش الإسرائيلي،
3566.53: واللي طبعًا مش بياخده.
3567.515: - "طب نروح فين؟!"
- "ما نعرفش، اتصرف!"
3568.972: الله! دُول كدا قافلين الحنفية أوي!
3570.544: الحقيقة، يا عزيزي،
إن هما مش قافلينها مجازيًا،
3572.28: لأ، قافلينها حرفيًا.
3573.579: الميّه، اللي المفروض
إنها حق أساسي لأي إنسان،
3576.535: بيوصل منها للمستوطن 300 لتر في اليوم،
3579.11: بينما الفلسطيني بيستنى
الميّه تملا خزّانه، كل 15 يوم،
3582.605: من الحكومة والشركات الإسرائيلية!
3584.372: وغالبًا، نصيبه اليومي ما بيزيدش عن 80 لتر!
3586.903: دا أقل من الـ100 لتر
اللي قررتهم "منظمة الصحة العالمية."
3589.938: ودا مش نقص ميّه،
إنما تمييز مُتعمَّد في التوزيع،
3592.628: بين الفلسطيني والإسرائيلي.
3594.055: ولو انت عايش في "غزّة"،
هيكون ردّك، "هو انتم عندكم ميّه أصلًا؟!"
3596.552: في "غزّة"، بيعيش 2 مليون إنسان،
3599.293: في مساحة 360 كيلومتر مربع،
3601.245: ما فيش حواجز، ما فيش بوابات،
3602.703: دا لأن القطاع أصلًا كله مُحاصَر!
3604.62: ما بيربطهومش بالعالم
لا مينا ولا مطار ولا قطر!
3607.644: ما فيش شيء بيدخل أو بيخرج
غير بإذن الجيش الإسرائيلي!
3610.667: لدرجة إن بعض المصادر بتقول
3612.028: إن الجيش الإسرائيلي بيتحكم في عدد الـCalories
اللي بتدخل للمواطنين جوا القطاع،
3615.876: بيحسب فيه أد إيه أكل داخل، على عدد السكان،
3618.008: وبالتالي، كل واحد هياخد
كام "كالوري" في اليوم!
3619.773: أرض القطاع معظمها غير صالح للزراعة،
3622.513: مياهه الجوفية ملوثة،
3623.979: %90 منها غير صالحة للاستهلاك الآدمي،
3627.247: أو حتى للزراعة،
3628.519: أكل 80% من السكان
بيعتمد على المساعدات الدولية!
3631.827: ما فيش حتى نور مستديم،
3633.281: عشان تشوف على ضوئه بؤس المشهد!
3635.233: احتياج "غزّة" من الكهربا 560 ميجا وات،
3638.195: مش بيوصلّها غير 200 ميجا وات بس!
3640.756: في بيئة زي دي، نسبة البطالة 50%،
3643.461: وبالرغم من إن نسبة الأطفال
هي النسبة الغالبة،
3645.762: إلا إن معظم مدارس القطاع اتدمرت!
3648.036: على الرغم من إن "إسرائيل"
مش محتلة "غزّة" عسكريًا،
3651.069: إلا إنها حوّلتها لسجن كبير،
هي بس اللي معاها مفتاحه،
3654.076: واللي بتعتبره اللجنة الدولية للصليب الأحمر
3656.039: انتهاك كامل لاتفاقية "جنيف"!
3657.743: على حسب كلام
الأكاديمي الإسرائيلي "أورين يفتاشيل"،
3660.329: "إسرائيل" ديقمراطية إثنية، Ethnocracy،
3663.192: دولة بتخدم اليهود بس!
3669.236: نظام عشان يأكّد نقاءه وهويته،
3671.152: مستحيل يحصل بدون أضرار فادحة
لأي حد تاني عايش معاه.
3674.931: "إسرائيل" دولة فَصْل عنصري،
Apartheid State،
3677.85: دا مش كلامي، دا كلام "نعوم تشومسكي"،
3679.345: دا كلام الـHuman Rights Watch
3680.531: دا كلام "منظمة العفو الدولية"،
3681.995: دا كلام وزير التعليم الإسرائيلي بنفسه!
3683.536: "إسرائيل" دولة فَصْل عنصري!
3685.202: كل اللي أنا قلتهولك دا خلال الحلقة،
3686.891: من ساعة ما الصهيونية كانت مجرد فكرة،
3688.775: لحد اللحظة اللي احنا موجودين فيها دلوقتي،
3690.587: بيقول إن الـApartheid أو "الفَصْل العنصري"
3692.568: هو التطور الطبيعي جدًا للفكرة الأصلية،
3694.67: إن الهوية هتحدد حقوق الناس،
3696.648: وإن الفلسطينيين، على أساس هويتهم دي،
هيتحرموا من حقوقهم!
3699.753: عالم نتمنى إنه ينتهي بسرعة،
3701.449: وإن الفلسطينيين يحصلوا على حقوقهم
لأنهم بالأساس بشر، وفلسطينيين.
3710.77: حاولنا مع بعض نفهم جذور هذا الواقع،
3712.953: ونفهم ازاي نشأت هذه القصة
وازاي اتطورت، وازاي اتعقدت!
3716.33: بحيث يمكن لمّا نفهم هذا الواقع السيئ،
3718.27: يبقى عندنا خيال نتصور بيه واقع أحسن،
3720.751: دي الحاجة اللي في الآخر بتخلّينا بشر.
