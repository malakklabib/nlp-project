0.031: حضرتك، خدنا أنا وزميلي،
وحدفنا على طول دراعه،
4.125: على شجرة كدا مثمرة.
6.208: - وبعدين؟
- واحنا مالنا؟!
7.857: هو أي "حجارة" بقى وخلاص؟
9.221: يا أستاذ، أرجوك اهدا شوية!
11.141: لأن جو الحلقة بدأ يبقى "مكهرب"،
واحنا مبلولين، من "البلبلة" اللي حصلت!
14.955: أهدا؟! بعد إيه؟ بعد كل "الشحن"
اللي حضرتك وزمايلك عملتوه؟!
19.129: - ما أسمحلكش!
- أنا اللي ما أسمحلكش!
20.935: احنا بقالنا سنين عايشين في سلبية.
23.817: من النهاردة، خلاص، أنا خدت قرار
 هكون إيجابي.
27.157: واضح إنك مصمم تمشي عكس "التيار"!
29.433: "تيار"؟!
"التيار" اللي كل حاجة فيه ماشية بالعكس؟!
33.586: كلكم بتتكلموا على الشجر وألم الشجر،
37.097: - يا أستاذ!
- عمر حد فيكم اتكلم على ألم الحجارة؟!
40.446: عمر حد فيكم اتكلم على مشاكل الحـ...؟!
48.804: يا أستاذ حجر، واضح إن حضرتك ناوي تطلع فاصل!
58.212: طيب. نطلع فاصل ونرجع لحضراتكم تاني،
61.881: في برنامج Watt Now!
66.16: يا جماعة! حد يجيبلي القهوة بتاعتي!
69.098: ويعضعض دماغ الأستاذ!
مش عارفين نشتغل! يوه!
81.139: أعزائي المشاهدين،
السلام عليكم ورحمة الله وبركاته،
82.389: أهلًا بكم في حلقة جديدة
من برنامج "الدحّيح".
84.484: عزيزي المشاهد الجميل،
ركّز في هذه الحلقة كويس أوي، كويس أوي،
87.043: لأن "الدحّيح" هيعمل حاجة،
انت دايمًا تطلبها منه،
89.766: اداهالك مرّة في حلقة الـ"ترانزستور"،
وهيديهالك تاني في هذه الحلقة.
93.371: الطلبة تسمع وتركز معايا كويس أوي.
95.09: دا Chapter الـElectrochemistry
في الثانوية العامة، "الدحّيح" هيشرحه ببلاش.
98.795: فلوس الحصة في جيبك،
يعني 6 ماتشات "مالتي"
101.213: مفيش مرازية من الـAssistant،
102.63: وتشغلني وانت على ترابيزة السفرة بتاكل.
105.565: يلّا، مستعد؟ معانا الورقة والقلم،
هنبدأ نذاكر مع "الدحّيح". يلّا بينا.
109.036: وسط، يا عزيزي،
كل الاختراعات والتكنولوجيا الهايلة
111.131:  اللي بنوصلّها وبنطورها يوم ورا يوم،
113.199: تفضل البطارية هي الاختراع البطل.
115.353: بس بطل مجهول، نادرًا ما حد بيتكلم عنه!
117.485: مع إن من غيره،
ولا حاجة من الاختراعات الحديثة دي ليها لازمة!
120.465: البطارية Underdog الاختراعات.
122.195: ضحية روشنة بقية الاختراعات والتكنولوجيا.
124.55: مع إنها في غاية الأهمية!
ما حدش بيسأل فيها.
126.805: "(أبو حميد)، ممكن لو سمحت،
نخش في المنهج بسرعة؟ عشان الامتحان بعد ساعة!"
129.759: إيه؟! جاي تشغلني في الميكروباص وانت رايح؟!
131.537: حدوتة البطارية، زي ما نعرفها النهاردة،
133.434: بتبتدي سنة 1780،
مع العالم الإيطالي "لويجي جلفاني"،
137.005: اللي كان قاعد في المعمل
زيه زي أي عالم محترم، بيذاكر تشريح الضفدع.
140.889: وإذ فجأةً ياخد باله من حاجة غريبة بتحصل.
143.222: لمّا بيلمس رجل الضفدع الميت، بقضيب حديد،
خير اللهم اجعله خير، رجل الضفدع بتتحرك!
148.188: طبعًا، بما إن الضفدع ميت،
فتفسير "جلفاني" المنطقي لهذه الظاهرة
151.567: هو إن الحيوانات، زي ما تقول كدا،
فيها Animal Electricity، كهربا حيوانية،
155.744: بتخلّيها تتحرك، حتى بعد ما تموت.
157.348: "معلش يا (أبو حميد)،
إيه الكهربا الحيوانية دي؟"
159.204: قالّك دا كان تفسير "جلفاني"،
قالّك، هو دا اللي بيخلّي رجلين الضفدع بتتحرك.
163.646: طبعًا، علماء كتير اعترضوا وما سكتوش،
165.878: وكان الفيزيائي الإيطالي "أليساندرو فولتا"،
هو اللي بيراجع وراه،
169.293: واقترح تفسير تاني
ممكن يبقى منطقي أكتر من تفسير "جلفاني".
172.407: "فولتا" كان شايف إن غالبًا
حركة رجل الضفدع في الغالب كهربا فعلًا،
175.953: بس ما لهاش علاقة بالضفدع أصلًا.
177.244: خصوصًا، لمّا "فولتا" لاحظ إن القضيب
اللي استخدمه "جلفاني" كان من الحديد.
180.904: والضفدع، اللي كان بيشرّحه،
كان على طبق نحاس.
183.725: فالموضوع، غالبًا، ما لهوش علاقة بالضفدع،
أد ما له علاقة بالكهربا والنحاس والحديد.
188.114: وبالفعل، بدأ عمك "فولتا" يفكر
ممكن يثبت فكرته دي ازاي!
191.641: وقدِر يصمم ويبني الـVolta Battery.
193.94: "ممكن المنهج؟!"
194.818: الاختراع دا كان مكوّن
من أقراص زنك وفضة فوق بعض بالتناوب،
198.613: وبعد كدا، يتحط حتة قماشة
مبلولة بميّه مالحة،
201.663: وبعد كدا، نرجع نحط راق الزنك وراق الفضة،
204.766: وبعدين نفصل ببتاع مبلول بملح،
207.065: وبعد كدا، بنفضل نعيد،
زنك وفضة، قماشة مبلولة بملح،
210.019: وبعدين، زنك وفضة،
وقماشة مبلولة بملح، ...وهكذا.
212.56: كدا، عمك "أليساندرو فولتا"
اخترع أول بطارية في التاريخ.
216.861: دا كان كافي إنه ينتج كهربا.
218.516: هذه البطارية قدرت تنتج
تيار مستمر من الكهربا DC, Direct Current!
223.393: عمك "فولتا" يرمي نظرية "جلفاني" هي والضفادع
في مستنقع الأفكار العبيطة.
228.625: اللي عمله "فولتا" دا، يا عزيزي،
ليس مجرد اختراع روش،
230.927: أثبت بيه إن نظرية "جلفاني"
عن الكهربا الحيوانية مش صحيحة!
234.328: اللي عمله "فولتا" دا كان اختراع ثوري.
حرفيًا، فتح بيه فرع جديد في العلم.
238.669: وهو الكيميا الكهربية الـElectrochemistry.
241.705: ويستحق "فولتا"، وبجدارة، إن وحدة قياس
القوة الكهربائية أو الـ"فولت" يتسمى باسمه.
247.11: "هو عشان كدا؟!"
247.817: "(أبو حميد)، معلش يعني،
إيه علاقة البطارية بالكيميا الكهربية؟
250.674: ولّا دي أي قافية والسلام؟"
251.958: يا عزيزي، أرجوك، ما تستهونش بالكيميا الكهربية!
دا موضوع من غيره الدنيا تقف!
255.507: وتقوم وتقعد عشانه دوَل وحكومات!
257.973: بس على أد ما هو موضوع خطير ومهم،
على أد ما الفكرة الأساسية بتاعته بسيطة جدًا.
261.813: خلّينا نبتدي بالاسم، Electrochemistry،
264.592: يعني إيه؟ ببساطة شديدة، يا عزيزي،
الـElectrochemistry دي،
266.931: هي العلم اللي بيشرحلنا،
ازاي عمليات كيميائية ممكن تولّد كهربا،
271.027: أو ازاي ممكن نستخدم الكهربا
عشان نعمل تفاعلات كيميائية.
274.42: قبل ما نتكلم عن تفاصيل هذا الموضوع،
خلّينا نرجع خطوة لورا، ونسأل سؤال مهم،
277.623: يعني إيه كهربا؟
الكهربا هي حركة الشحنات الكهربية،
280.577: أو ما تلاقي شحنة كهربية بتتحرك،
يبقى دي كهربا.
282.976: وفي الأغلب، بتبقى إلكترونات.
284.572: أي خروجة لإلكترونات، دي كهربا.
286.972: دا معناه إن الكيميا الكهربية دي
بتتضمن حركة إلكترونات،
289.651: الحركة دي جاية من تفاعلات كيميائية.
291.872: التفاعل الكيميائي
اللي بيعمل الكهربا دا، معروف باسم
296.746: أو تفاعلات الأكسدة والاختزال.
299.367: الـOxidation اللي هي عملية الأكسدة،
301.09: هي عملية فقدان الإلكترونات
من الذرات أو الجزيئات.
305.138: أول ما الجزيئاية من دُول ولّا الذراية من دُول
ما تفقد إلكترون، دا Oxidation، عملية أكسدة.
311.053: العملية التانية اسمها الـReduction، الاختزال.
دي عكسها.
314.007: كدا الذرّة أو الجزيء كسب إلكترون،
316.376: يبقى تاني. الأكسدة فقدان إلكترونات،
والاختزال اكتساب إلكترونات.
319.926: طبعًا، انت لاحظت هنا،
إن فيه إلكترون بيروح من هنا، يروح لهنا.
323.039: واحنا قُلنا إيه؟ أول ما الإلكترون
ياخد صحابه ويخرجوا، دي كهربا.
327.794: - خلّينا ناخد مثال.
- "(أبو حميد)، هييجي في الامتحان؟"
329.546: لا، يا عزيزي،
هو أنا جريدة "الجمهورية"؟ ركز!
331.522: خلّينا ناخد ذرّة الحديد كمثال.
333.167: الذرّة دي في حالتها الطبيعية،
عندها، اللهم صلِّ على النبي، 26 إلكترون
337.169: وبما إن عندها 26 بروتون برضه،
فيبقى ذرة الحديد ما لهاش أي شحنة.
341.678: عدد البروتونات الموجبة
أد عدد الإلكترونات السالبة.
345.26: فكدا Neutral، كدا مفيش شحنة.
347.314: لأي سبب ما، ذرة الحديد دي،
كانت نازلة محطة المترو، اتنشلت.
351.421: خسرت إلكترونين. يعني بدل ما كان عندها
26 إلكترون، بقى عندها 24 بس.
356.019: هسألك بقى، حصل هنا إيه؟ هي خسرت، هه!
اسمها إيه؟ Oxidation.
359.709: Good Boy! أنا اللي قلتها، بس تمام، يلّا!
361.428: لمّا دا بيحصل،
بتتحول ذرّة الحديد إلى أيون الحديد، Ion.
364.486: أيون الحديد هو هو ذرّة الحديد،
بس بـ24 إلكترون بدل 26.
367.98: وتتحول ذرّة الحديد
من ذرّة إجمالي شحنتها صفر
370.892: لأن 26 موجب ضد 26 سالب، فهنا بيعمل صفر.
373.571: بتتحول لأيون الحديد اللي هو ناقص إلكترونين،
فيبقى هذا الأيون له شحنة، موجب 2.
378.616: دي عملية أكسدة، وممكن نكتب المعادلة الكيميائية
العظيمة دي، عشان نوصف عملية الأكسدة.
382.935: المعادلة دي ببساطة بتقول إن ذرّة الحديد
اتحولت لأيون الحديد بشحنة موجب 2.
387.154: زائد الإلكترونين الاتنين
اللي هربوا من ذرّة الحديد.
389.81: أما بقى زي ما قلنا،
عملية الـReduction أو الاختزال، العكس تمامًا.
393.136: خُد مثلًا، ذرّة زي ذرّة الكلور الـChlorine.
395.948: الذرة دي في حالتها الطبيعية
عندها 17 إلكترون قصاد 17 بروتون.
401.038: 17 قصاد 17، يعملّنا Neutral،
يعملّنا ذرّة من غير شحنة.
406.082: ذرّة الكلور ما لهاش أي شحنة، لوحدها كدا.
408.203: لأي سبب ما، ذرّة الكلور دي كسبت إلكترون،
411.384: يعني بدل ما كان عندها 17 إلكترون، بقى عندها 18،
هوب، تتحول ذرّة الكلور دي لأيون الكلور.
417.131: أي حاجة بتغيّر الشحنة، بتتحول لأيون،
سواء موجب أو سالب.
420.736: تاني، أيون الكلور هو هو ذرّة الكلور العادية،
بس هنا بـ18 إلكترون بدل 17.
426.428: عشان تحول ذرّة الكلور
من ذرّة إجمالي شحنتها صفر
429.527: لأيون الكلور اللي إجمالي شحنته سالب 1.
432.187: اللي حصل لذرّة الكلور دا،
عملية الاختزال، Reduction.
436.116: وممكن نكتب المعادلة الكيمائية دي
عشان نوصف اللي حصل.
439.408: المعادلة دي بتقول إيه؟
440.316: ذرّة الكلور تحولت إلى أيون الكلور
بشحنة سالب 1 بعد ما كسبت إلكترون.
444.486: الفكرة المهمة هنا، يا عزيزي،
446.216: هي إننا لقينا إن في الطبيعة،
448.084: فيه عناصر، زي ما تقول كدا،
عندها قدرة، موهبة، أكبر من عناصر تانية،
452.187: إنها تخسر إلكترونات.
زيك كدا، يا عزيزي، لما بتضيّع المفاتيح كدا.
455.0: هي كدا برضه، عمالة تضيّع إلكترونات.
456.797: أو بمعنى آخر، فيه عناصر بتميل
إنها تتأكسد بسهولة عن عناصر تانية.
461.168: الفكرة المهمة هنا،
إن احنا لقينا في الطبيعة،
462.842: هناك عناصر كيميائية،
تلاقيها تحب الأكسدة، تميل إلى الأكسدة.
466.015: يسهل عليها إنها تتأكسد وتفقد إلكترونات.
468.668: ماشية، اللهم بارك كدا،
عمّالة تشُر إلكترونات!
471.428: والعكس أيضًا صحيح، فيه عناصر تانية عندها
قدرة أكبر وميل إلى الاختزال.
476.183: "زيك كدا يا (أبو حميد)؟"
477.12: طب والله ما أنا شارح حاجة!
والله ما أنا شارح حاجة!
478.906: إيه اللي زي يا "أبو حميد" دي؟
لأ، أنا مش هشرح حاجة، وجاي في المنهج!
482.184: خلاص، خلاص، هكمّل الشرح.
483.951: دا مستقبل طلبة برضه شغالة طول السنة. يلّا!
486.049: الملخص، هناك عناصر تميل إنها تتأكسد،
وهناك عناصر بتميل إنها تُختزل.
490.201: الكيميائيين قدروا يرتبوا
العناصر اللي احنا نعرفها،
492.265: من حيث سهولة قدرتها
على اكتساب إلكترونات أو فقدانها،
495.636: وسموا هذا الترتيب الـElectromotive Series.
498.27: أو ما يُعرف
بـ"سلسلة الجهود الكهربية للعناصر".
502.343: كل ما تطلع فوق في السلسلة دي، العناصر بتميل
إنها تكتسب إلكترونات أكتر من اللي تحتها.
506.64: أو بمعنى أصح، كل ما بتطلع في السلسلة دي لفوق،
العناصر بتميل إنها تُختزل.
510.491: وبنسميها إيه؟ عناصر مؤكسدة قوية.
513.337: طبعًا انت متلخبط.
514.349: "العناصر اللي بتميل إنها تُختزل،
تبقى عناصر مؤكسدة؟
517.913: وقوية كمان يا (أبو حميد)؟
أنا اتلخبطت!"
519.732: بالمنطق كدا، يا عزيزي. ركّز معايا!
521.73: انت عندك عنصر عمال يعمل إلكترونات، يصدّرها،
"يلّا، خُد، مش عايز."
526.149: تمام، دا عنصر مؤكسَد، دا مفعول به، مفتوح.
529.263: الإلكترونات دي بتروح لعنصر تاني،
العنصر دا عنصر بيُختزَل.
533.571: العنصر دا بيُعتبر عنصر مؤكسِد،
طالما مُختزَل يبقى هو مؤكسِد.
538.102: الملخص، يا عزيزي،
إن المفعول هنا، يبقى فاعل هناك،
540.621: والفاعل هنا، يبقى مفعول هناك. فاهم؟
542.508: يبقى العنصر المؤكسِد بيُختزَل،
والعنصر اللي بيختزل مؤكسَد.
546.372: هتفهم، يا عزيزي.
هتفهم، إن شاء الله، بإذن الله.
548.593: أي فاعل، مفعول، وأي مفعول، فاعل.
551.361: "(أبو حميد)،
هو إيه اللي جاب قطعة النحو هنا؟!"
553.683: الزنك مثلًا، يا عزيزي،
أعلى من الـCopper في الجدول.
556.964: دا معناه إيه؟ إنك الزنك عنده قابلية أعلى
من النحاس إنه يخسر الإلكترونات،
561.227: أو بمصطلحات الكيميا،
الزنك عنصر مختزِل قوي عن النحاس.
565.424: دا معناه، إننا لو جبنا ذرّة معدن الزنك
جنب أيون معدن النحاس،
569.497: ذرّة الزنك هتتأكسد فتخسر إلكترونين
وتدّيهم لأيون النحاس
573.504: فيتحول هنا الزنك من ذرّة معدن ما لهاش شحنة،
لأيون الزنك، شحنتها موجب 2.
578.951: مهو اللي بيخسر هنا بيبقى موجب،
اللي بيخسر إلكترونات بيبقى موجب.
581.841: أنا عارف إن أنا لخبطتك،
بس Guess What؟ Life.
583.828: والناحية التانية، أيون النحاس
اللي اكتسب إلكترونين من الزنك دُول،
587.276: يتحول لذرّة معدن النحاس،
من غير شحنة، Neutral.
590.287: ليه؟ لأن أيون النحاس، اللي احنا بنتكلم عنه دا،
ناقصله إلكترونين عشان يوصل للصفر.
594.52: المعادلة الأولى بتاعت الزنك، عملية أكسدة.
596.651: والمعادلة التانية، بتاعت عملية النحاس،
هي معادلة اختزال.
599.553: حلو، يا عزيزي؟ جميل؟ ممتاز؟
حاسس إن انت ابتديت تفهم؟
602.6: لسة، هقولّك 3 حاجات...
603.772: - "وخلاص يا (أبو حميد)؟"
- لأ، ونخش في الكلام الكبير.
606.138: "(أبو حميد)، أنا عايز أحوّل أدبي!"
607.351: أشعر إن هو متأخر شوية، يا عزيزي،
بس السنة الجاية بقى.
610.933: ابقى تعال الامتحان يوم الأربع
ونبقى نشوف الورق مع بعض، إن شاء الله!
613.418: الحاجة الأولى المهمة،
614.435: هي إن عمليات الأكسدة والاختزال
دايمًا بيحصلوا مع بعض.
617.38: أول، يا عزيزي، ما تشوف حاجة بتتأكسد،
اعرف إن فيه حاجة تانية بتُختزل.
620.985: "طب أول يا (أبو حميد) ما أشوف حاجة بتُختزل،
أعرف إن فيه حاجة تانية بتتأكسد؟"
623.719: انت ترجع علمي بقى! إيه الشطارة دي؟!
625.304: عشان كدا، العمليات دي بدل ما نقعد نقول
Oxidation Reduction Reaction،
629.512: بنسميها Redox Reactions.
631.353: - "إيه؟"
- Redox Reactions. كل حاجة مع بعض.
633.348: الحاجة التانية المهمة،
عايزك تاخد بالك منها كويس جدًا.
635.996: هي إن الخصائص الفيزيائية
لهذه العناصر بتتغير
640.237: حسب هي ذرّة ما لهاش شحنة
ولّا أيون له شحنة موجبة أو سالبة.
645.315: مثلًا، حاجة زي ذرّة الزنك دي مثلًا.
647.396: في حالتها الطبيعية، لا يوجد لها شحنة،
الموجب أد السالب، مفيش شحنة.
652.448: دي بتكون على هيئة مادة صلبة، Solid،
دي الخصائص بتاعتها، إنها Solid.
656.995: في حين بقى إن أيون الزنك،
اللي هو ذرّة الزنك بعد ما خسرت إلكترونين،
660.474: اللي بقت شحنتها إيه؟ موجب 2.
لأن اللي بيخسر إلكترونات بيبقى موجب.
664.046: الخسارة، يا عزيزي، في الكيميا، مكسب.
غالبًا يعني!
666.354: أيون الزنك، لو جيت بصيت
على خصائصه بقى الفيزيائية،
668.946: هتلاقيه مش صلب، مش Solid.
670.583: "الله! يعني إلكترونين يا (أبو حميد)،
يعملوا في الزنك كدا؟!
674.671: إلكترونين وجودهم يخلّي الزنك صلب،
وعدم وجودهم يخلّي الزنك مش صلب؟
679.952: وأنا بقول أنا ناقصني إلكترونات ليه؟"
682.077: انت بتقول إيه يا عزيزي؟
682.874: "حاسس يا (أبو حميد) أصلي
إني مش متماسك الفترة دي!"
685.342: عزيزي، أرجوك، تمسك بحالتك الصلبة،
وحاول تحافظ على إلكتروناتك على أد ما تقدر،
689.186: وأرجوك، مش أي حد يدّيك حرارة،
تستجيبله وتغيّر حالتك.
691.874: اللي عايز أقوله، يا عزيزي، إن الزنك
693.62: لمّا يبقى ذرّة عادية بالإلكترونات بتاعتها،
بتبقى Solid، بتبقى صلبة.
697.186: لمّا تفقد إلكترونين، وتبقى شحنتها موجب 2،
700.274: بتبقى ما يُسمى بالـAqueous،
في حالة دوبان. محلولة في ميّه.
703.529: الحاجة، يا عزيزي، التالتة،
المهمة اللي عايزك تاخد بالك منها،
706.071: "يا (أبو حميد)،
ما آخدش بالي من الحاجات اللي فاتت؟"
707.58: لأ، يا عزيزي، تاخد بالك من كل حاجة،
بس ركّز.
709.721: عمليات الأكسدة والاختزال
اللي بتحصل بين العناصر،
712.729: بتحصل لوحدها، بطريقة تلقائية في الطبيعة.
715.689: الطبيعة، طول ما هي شغالة،
فيه أكسدة واختزال، وأكسدة واختزال.
719.746: بس بشرط، إن العناصر يكون فيه واحد فيهم
ميال أكتر إنه يختزل أو يتأكسد عن التاني.
725.058: بنسمي عمليات الأكسدة والاختزال التلقائية دي
بالـGalvanic Cell،
729.73: مهمة. دي، يا عزيزي، لو تفتكر،
على اسم "جلفاني". أول واحد اتكلمنا عنه.
733.371: لمّا كنا بنتكلم في الكهربا، بتاع الضفادع.
أهملناه دلوقتي.
735.542: أينعم، "جلفاني" كان بيقول كلام غريب شوية،
في موضوع كهربا الحيوانات،
738.417: بس راجل دكتور ومحترم، وحاول يفسر
الحاجات اللي كان شايفها، وله إسهامات علمية.
742.433: افتكر، يا عزيزي، الـ3 ملحوظات
اللي أنا قلتهوملك دُول كويس،
745.295: عشان هيساعدونا واحنا داخلين على البطارية.
747.917: "ياه يا (أبو حميد)!
أنا كنت نسيت إن الحلقة عن البطارية!
750.792: والله يا (أبو حميد)، أنا عايز أقولّك
إن أنا نمت وشديت عليا (البطارية)!"
755.22: اطلع برة!
إفيهات في مجموعتي ما بحبش! اطلع برة!
757.652: جايين هنا نضحّك البنات؟!
أنا بس اللي أضحّك البنات!
761.496: زي ما قلنا، يا عزيزي، البطارية بتعتمد
على عمليات كيميائية بتحصل بين بعض المواد.
766.324: بينتج عن هذه التفاعلات الكيميائية،
كهربا، Electricity.
769.386: واحدة من أوائل البطاريات البسيطة
والناجحة في إنتاج الكهربا،
773.996: كانت من تصميم وتنفيذ الكيميائي الإنجليزي
"جون فريدريك دانيال"، سنة 1836،
779.886: واتعرفت بعد كدا بالـDaniel Cell،
أو خلية "دانيال".
782.714: خلّيني أقولّكم دلوقتي، وصفة الـDaniel Cell.
785.042: بتتعمل كلها في حلّة واحدة بأقل مقادير،
وهتشرفك في العزومة!
787.636: هنحتاج لإيه؟ عدد 2 Beaker، اللي هما
الكبايات الإزاز بتوع المعمل دول، عارفهم؟
791.339: هنملا الـBeakers دول ميّه،
792.942: في كباية الميّه الأولانية،
هنحط ملح كبريتات الزنك اللي هو الـZinc Sulfate
797.861: وفي كباية الميّه التانية،
799.082: هنحط كبريتات النحاس،
اللي هي الـCopper Sulphate.
801.833: مكونات موجودة في أقل بيت،
وهنقلب كل كباية كويس، لحد ما الأملاح دي تدوب.
805.808: بعد ما المكونات تدوب، هناخد حتة زنكاية
وهنسقطها في الكباية اللي فيها كبريتات الزنك
811.354: وهناخد حتة نحاس
وهنسقطها في الكباية اللي فيها كبريتات النحاس.
815.469: بتوع الكيميا ما بيقولوش "حتة"،
بيستخدموا كلمة "أقطاب" أو Electrodes.
820.117: بس في الآخر، راحت ولّا جت،
هي حتة معدن، بس خلّينا نقول Electrodes.
823.867: المهم، هنوصل الاتنين Electrodes دُول ببعض،
هنجيب سلك ونوصلّهم ببعض،
828.255: الزنكاية بالنحاساية.
829.492: فجأة بقى، بقى، بقى،
بيحصل تيار كهربائي ماشي في السلك.
833.424: - "إيه دا يا (أبو حميد)؟ بس كدا؟!"
- آه، يا عزيزي، خلاص، البطارية خلصت.
836.028: - "هو احنا لسة شغلناها يا (أبو حميد)؟"
- لأ، قصدي خلص شرحها.
838.177: "استنى بس يا (أبو حميد)،
839.157: يعني انت عايز تفهمني،
لو جبت لمبة ووصلتها بالسلك،
842.487: اللي موصّل الحتتين دُول ببعض، اللي بتسميهم
انت وأصدقاءك الكيمائيين Electrodes،
847.481: اللمبة هتنور؟"
849.265: فاهم الكلام؟ آه هتنور.
850.75: - "هتنور يا (أبو حميد)؟"
- هتنور.
851.961: "يعني احنا كدا يا (أبو حميد)، عملنا كهربا؟"
853.849: عزيزي، مش قلنا بطارية؟ يبقى فيه كهربا.
البطارية شغلها إن هي تدّيك كهربا.
858.38: - "بس كدا يا (أبو حميد)؟"
- بس كدا.
859.656: دا، يا عزيزي، من أعظم إنجازات الإنسانية،
862.14: اللي أنا بحكيهولك دا كله،
من أهم إنجازات البشرية.
865.059: "معلش يا (أبو حميد)،
ممكن تشرحلي؟ عشان مش فاهم!"
867.027: هقولّك، يا عزيزي، ازاي قدرنا نطلّع كهربا
من شوية الأملاح دي،
871.09: وحتتين المعادن اللي متوصلين بسلكة دُول.
873.264: خلّينا، يا عزيزي، نرجع للأول الخالص،
874.82: لمّا دوّبنا كبريتات الزنك
وكبريتات النحاس في الميّه.
878.407: كل محلول من الاتنين دُول،
بقى فيه أيونات حرة عايمة في الميّه.
881.936: في الكباية الأولى،
هنلاقي أيونات زنك وأيونات كبريتات.
885.334: في الكباية التانية،
هنلاقي أيونات نحاس وأيونات كبريتات.
889.475: لمّا سقّطنا في كل كباية من دُول،
أقطاب الزنك وأقطاب النحاس،
894.384: Electrodes يعني،
ووصلنا الأقطاب دُول ببعض،
897.6: بيبدأ يحصل، يا عزيزي
 زي ما تقول كدا، عملية منافسة
900.092: بين الزنك والنحاس على الإلكترونات.
يا ترى مين اللي هيكسب؟
903.383: فاكر، يا عزيزي، الجدول
اللي قلتلك إنه مهم جدًا وجاي في الامتحان؟
906.555: الـElectromotive Series، فاكره؟
908.279: لو بصينا على هذا الجدول، هنلاقي إن الزنك
تصنيفه أعلى من الـCopper.
912.445: شاطر، متميز.
913.787: دا معناه إيه؟ إن الزنك عنده قابلية أعلى
إنه يفقد إلكترونات. يلّا.
918.891: خُد بالك، يا عزيزي، قابلية أعلى عن النحاس.
921.208: نقول قابلية أعلى عن حاجات،
مش في المُطلق، مفيش مُطلقات.
924.932: خُد بالك، يا عزيزي،
السؤال ممكن يجيلك بالعكس.
926.886: "ازاي يا (أبو حميد)؟ وترتني!"
927.758: مش النحاس أو الـCopper،
تحت الزنك في الجدول؟
930.18: دا معناه إنه عنده قابلية أعلى من الزنك
إنه يكتسب الإلكترونات.
935.219: يبقى عندك واحد عايز يفقد إلكتروناته،
والتاني عايز يكتسب إلكترونات.
939.307: ويا بخت من وفق عنصرين في الحلال!
!The Perfect Match
942.498: اللي بيحصل في حالة البطارية الصغننة
اللي احنا عملناها دي،
945.076: لمّا بنوصّل الأقطاب دي ببعض، الزنك والنحاس،
947.615: ذرات معدن الزنك في حتة الزنك المتسقطة
في محلول كبريتات الزنك،
952.263: زي ما تقول كدا، بتحس بأيونات النحاس
في الكباية التانية.
956.078: "ازاي يا (أبو حميد)؟ بتيجي على بالها؟!"
957.914: لا، يا عزيزي، مهو متوصلين بسلوك.
959.619: على الناحية، أيونات النحاس
في محلول كبريتات النحاس،
962.81: برضه، زي ما تقول كدا،
بتحس بذرات الزنك الناحية التانية.
967.133: وزي ما قلت، فيه ناس عايزة تدّي إلكترونات،
وفيه ناس جعانة عايزة تاخد إلكترونات.
971.013: يبقى دُول عايزين يدّوا إلكترونات،
ودُول عايزين ياخدوا إلكترونات.
973.552: فتبدأ فورًا، زي ما تقول،
ذرات الزنك ما صدّقت!
976.659: "يلّا، ارمي الإلكترونات، مش عايزاها!
أفقدها، يلّا."
979.778: هنا تبدأ عملية الإيه؟ مركّز؟ صاحي؟ الأكسدة.
982.733: الزنك يبدأ يتأكسد.
984.296: الكيميائيين، يا عزيزي، بيحبوا يسموا كل حاجة،
دا البشر عمومًا.
987.33: وقالّك، احنا هنسمي المنطقة
اللي بيحصل فيها فقد للإلكترونات،
991.483: اللي في الحالة دي حتة الزنك المعدنية،
هيسموها "الآنود".
994.752: زي ما قلنا، كل ذرّة زنك هتفقد إلكترونين،
997.54: والإلكترونين دُول هيتحركوا في السلك مع صحابهم،
للنحاس الناحية التانية، الكبابة التانية.
1002.762: وهنا، فيه حاجتين مهمين،
بيحصلوا في نفس الوقت في كل كباية.
1005.873: في الكباية اللي فيها الزنك،
أول ما الذرّة بتفقد إلكترونين،
1008.777: الزنك هنا بيتحول من كونه ذرّة شحنتها صفر،
ومن كونه في هيئة معدن صلب، Solid،
1013.738: بيتحول لأيون الزنك، اللي شحنته موجب 2،
حسب المعادلة اللي شرحناها قبل كدا.
1018.204: فيبدأ الزنك بتاعنا، يا عزيزي، يدوب في المحلول،
ويسيب مكانه في حتة المعدن، اللي هي الزنك.
1023.999: فتبدأ، يا عزيزي، تلاقي أيونات زنكات
ابتدت تسيب بقى الزنك، مشيت خلاص.
1027.969: "أنا بقيت أيون، خلاص اختلفت.
1030.248: أنا هعوم في ميّة الكبريتيد، مع نفسكم.
سلّموا إلكتروناتكم وبعدين ابقوا تعالوا معايا."
1034.649: تاني، الإلكترونين اللي طلعوا
من ذرّة الزنك دُول
1036.93: بيمشوا في السلك لحد ما يوصلوا
لقضيب النحاس، اللي في الكباية التانية.
1040.144: أول ما أيونات النحاس
اللي في محلول كبريتات النحاس
1043.167: تحس بوصول الإلكترونين دُول في قضيب النحاس،
1046.264: تبدأ تنجذب لناحيتهم.
مهو، يا عزيزي، الإلكترونات سالب وهما موجب.
1049.533: فيبدأ Attraction!
1051.591: لحد ما واحدة من الأيونات دُول،
يا دوب توصل لسطح قضيب النحاس،
1055.809: تقوم واخدة الإلكترونين.
هنا يحصلّها إيه يا عزيزي؟
1058.166: - "اختزال يا (أبو حميد)."
- الله! الله! شاطر.
1060.783: الكيمائيين قرروا يسموا المنطقة
اللي حصل فيها الاختزال،
1064.364: اكتساب الإلكترونات يعني،
الـReduction يعني، بـ"الكاثود".
1067.385: ويتحول أيون النحاس من كونه
دايب وعايم ومشحون في المحلول،
1072.033: لذرّة معدن النحاس بشحنة صفر.
1074.104: لازقة على قضيب النحاس،
مكان ما اكتسبت الإلكترونات.
1076.994: كل بقى الفيلم الطويل دا،
1078.27: عشان ذرّة زنك فقدت إلكترونين،
بعتتهم عن طريق السلك لأيونات النحاس.
1083.388: شكرًا.
1084.416: طبعًا، يا عزيزي، احنا عندنا ذرّات زنك كتير.
كتير يعني، كتير! Atoms، ذرات.
1088.935: وأيضًا، أيونات نحاس كتير جدًا.
1091.096: فيبدأ، يا عزيزي، يحصل "تريند"،
"تريند" وسط الذرات.
1094.0: إن هما يسفروا إلكتروناتهم الناحية التانية.
1096.513: "يلّا، خُد إلكترونين،
خُد إلكترونين، خُد إلكترونين!"
1100.054: يفضل بقى الزنك كله عمّال يبعت،
عمّال يودّي، عمّال يودَي.
1103.714: والناحية التانية، دُول عمّالين
يستلموا ويجيبوا ويشتروا ويسووا،
1107.763: "يلّا، هات إلكترونات، هات إلكترونات!"
1109.911: ملاحظ، يا عزيزي، حاجة؟
فيه إلكترونات بتتحرك، فيه كهربا.
1112.346: خلاص، انت عندك بطارية.
البطارية دي تخلص امتى؟
1114.403: امتى "موبايلك" يفصل؟
امتى العربية الكهربا "تسلا" بتاعتك توقف خلاص؟
1118.233: لمّا كل ذرات الزنك تتحول إلى أيونات موجبة.
1122.204: دا، يعني البطارية خلصت.
1123.467: لمّا حد يقولّك،
البطارية بتاعت الـ"موبايل" خلصت،
1125.128: أو البطارية بتاعت أي حاجة في العالم خلصت،
باختلاف العناصر،
1127.856: دا معناه إن اللي بيبعت إلكترونات خلّص.
1130.785: ما عادش فيه إلكترونات تانية تتبعت.
Last Order.
1133.546: لو سيبنا هذه العملية تحصل شوية،
1134.956: هنبدأ نشوف تغيرات
على قطعتين المعدن اللي في كل كباية.
1138.142: هتلاقي حتة بتخس، وحتة بتتخن.
1139.847: الآنود دايمًا بيخس، والكاثود دايمًا بيتخن.
1142.738: ذرات الزنك، طول ما هي بتطلّع إلكترونات،
هتبدأ تدوب في المحلول،
1145.759: فيبدأ كتلة الزنك، الـSolid Zinc، يبدأ يصغر.
1148.454: والعكس صحيح عند النحاس.
1149.717: أيونات النحاس بتخرج من المحلول،
وترتبط بقضيب النحاس،
1153.137: مع الوقت، هتلاقي إن قطعة النحاس دي
بقت أكبر وأتقل.
1155.759: فيه نحاس عمّال بيتحط عليها.
1157.139: "طب أنا يا (أبو حميد)،
مع كامل احترامي لكل هذا الشرح،
1158.896: الحمد لله، فهمت،
إن شاء الله هقفّل الامتحان.
1160.669: ولكن ماذا لو جاني سؤال بيقول،
1163.495: احسب القوة الدافعة الكهربية
أو الـElectromotive Force،
1168.443: للـGalvanic Cell دي؟ أسيب السؤال؟"
1170.461: لأ، انتظر. السؤال دا، يا عزيزي،
بيسألك بالبلدي كدا، أد إيه كهربا هتطلع؟
1174.615: بالبلدي كدا، البطارية بتاعتك دي كام فولت؟
1177.037: عشان نحسب مقدار القوة دي،
بنستخدم حاجة اسمها جهود الاختزال.
1188.326: جهد الاختزال دا قيمة محددة
قِسناها في المعادن لمعظم العناصر.
1192.128: خلاص، اتعمل، الشغل دا اتعمل.
1193.951: لو بصيت على جدول الـElectromotive Series،
هتلاقي القيمة دي موجودة.
1196.958: احنا حسبنهالك كعلماء يعني.
1198.404: في حالتنا دي، قيمة جهد الاختزال للنحاس
1201.581: هي قيمة جهد الاختزال عند الكاثود،
اللي هي 0.34 فولت.
1205.721: وقيمة جهد الاختزال للزنك
1207.696: هي قيمة جهد الاختزال عند الآنود
واللي هي -0.76 فولت.
1211.893: حط الأرقام دي في المعادلة واحسب،
الإجابة طلعت، مبروك، نجحت.
1221.394: يبقى الخلية دي، بالصلاة على النبي،
بتطلّعلنا 1.1 فولت.
1225.209: طبعًا، لو استخدمنا عناصر تانية،
هتطلّعلنا فولتات تانية.
1228.715: وكل ما، خُد بالك بقى من دي،
عشان دي بقى المهمة،
1231.02: دي عشان تعمل الـ"سوبر بطارية"!
1232.582: كل ما كان هناك اختلاف أكبر بين العنصرين
في قدراتهم الاختزالية،
1238.926: كل ما كانت قيمة الـElectromotive Force
للخلية دي أكبر.
1242.879: يعني، لو بصيت على آخر حاجة في الجدول فوق،
وخلّيتها تبقى مع آخر حاجة في الجدول تحت،
1248.812: دا نظريًا، الاتنين دُول، لو خلّيتهم Electrodes
وحطيتهم في محاليل الكبريتيد،
1253.05: هيعملولك بطارية
تطلّع أكبر عدد من الفولتات، نظريًا.
1256.454: شُفت، يا عزيزي،
الكيميا سهلة ازاي، وحلوة، وبسمسم؟
1259.277: احنا دلوقتي، يا عزيزي، بقى عندنا فكرة كويسة
عن إيه اللي بيحصل في المعادن والمحاليل
1264.111: عشان نطلّع كهربتنا الجميلة!
1265.996: خلّيني أقولّك، يا عزيزي،
زي ما هناك عناصر مختزلة في الطبيعة،
1269.162: هناك بني آدمين مختزلين.
1270.817: "مين دُول يا (أبو حميد)؟
خلّينا نقفشهم ونضربهم!"
1273.172: أنا، يا عزيزي. أنا اختزلت الشرح.
1274.757: فيه جزء، يا عزيزي، مهم وأخير،
أنا بصراحة اختزلته.
1278.496: اللي أنا اختزلته، يا عزيزي،
1279.545: هو ما يُعرف بالـSalt Bridge،
"كوبري الملح" أو "القنطرة الملحية".
1284.986: من غير القنطرة الملحية دي،
البطارية ما تشتغلش!
1287.938: لو رجعنا تاني نفتكر
الأيونات الدايبة في كل كباية،
1291.037: قبل بقى ما نحط الـElectrodes المعدنية،
1292.848: هنلاقي إن في كل كباية،
فيه أيونات موجبة وأيونات سالبة،
1296.742: أيونات الزنك الموجبة وأيونات الكبريتات السالبة،
دُول في كباية.
1301.37: الكباية التانية، هنلاقي فيها
أيونات النحاس الموجبة وأيونات كبريتات سالبة.
1305.83: إلى حد كبير،
هنلاقي إن في كل كباية من الكبايتين دُول،
1308.953: كمية الشحنات الموجبة
تقريبًا أد كمية الشحنات السالبة.
1312.802: ولكن لمّا بتبدأ
عمليات الـOxidation والـReduction،
1315.473: نسب الشحنات الدايبة في كل محلول، بتبدأ تتغير.
1318.741: لو بصينا على اللي بيحصل عند الزنك،
1320.358: هتلاقي إن مع الوقت،
فيه أيونات زنك موجبة جديدة بتدوب في المحلول.
1324.679: دُول اللي فقدوا إلكتروناتهم ومفيش قُصاد
الأيونات الجديدة دي أيونات كبريتات بشحنة سالبة.
1329.809: فانت هنا،
بقى عندك OverSupply من أيونات الزنك،
1332.91: عملّي هنا كباية كلها شحنتها موجبة،
مفيش حاجة سالبة تعادلها.
1337.858: الكبريتيد اللي موجود أصلًا،
معاه الزنك بتاعه،
1340.549: فأيونات الزنك اللي جاية جديد،
مفيش حاجة تقف قصادها.
1343.196: فبتعملّنا كباية شحنتها موجبة.
1345.657: الناحية التانية،
مع خروج أيونات النحاس الموجبة من المحلول،
1349.719: عشان فيه إيه؟ فيه إلكترونات جاية.
الأيونات دي عايزة إلكترونات.
1353.717: فراحت تستلم الإلكترونات،
فسابت المحلول، سابت أيونات الكبريتات.
1357.818: اللي هي إيه؟ سالبة.
فالكباية كدا بقت على بعضها سالبة.
1361.725: فبقى عندي كباية موجبة وكباية سالبة.
1364.615: الكباية الموجبة دي، موجبة عشان فيها
أيونات زنك جديدة عمّالة تخش في المحلول.
1368.86: والكباية التانية سالبة،
عشان فيه أيونات نحاس سابت المحلول.
1372.831: طبعًا، يا عزيزي، انت بتقولّي،
1374.688: "ليه يا (أبو حميد) بتحكيلي القصة دي؟
أنا كنت تعبت!"
1376.726: يا عزيزي، احنا عايزين نشغل البطارية بتاعتنا،
دا مش حاجة كويسة للبطارية بتاعتنا،
1380.242: لأن مع الوقت، لو الشحنات دي
فضلت تتراكم بالشكل دا، البطارية هتقف.
1384.369: مش هتقدر تنتج أي كهربا.
1385.724: انت، يا عزيزي، عندك كبايتين،
واحدة شحنتها موجبة، وواحدة شحنتها سالبة،
1389.358: والإلكترونات أصلًا شحنتها سالبة،
1391.572: فلمّا دي تفضل تبقى سالبة أوي أوي أوي،
هتبدأ الإلكترونات تبعد عن الكباية السالبة،
1395.465: لأن السالب والسالب بيتنافروا، صح؟
1397.366: وتبدأ تبقى عايزة تروح عند الكباية الموجبة،
فتبدأ البطارية بتاعتنا تقف.
1401.598: الإلكترونات يا جماعة ما بتتحركش،
مفيش كهربا.
1403.967: فهنا نستخدم  الـSalt Bridge
أو القنطرة الملحية، عشان نحل هذه المشكلة.
1408.655: الـSalt Bridge دا، يا عزيزي،
عبارة عن أنبوبة إزاز على شكل حرف U،
1412.249: بنملاها بمحلول،
لا بيتفاعل مع الأيونات اللي في المحاليل،
1415.389: زي أيونات الزنك والنحاس والكبريتات.
1417.561: ولا بيتفاعل مع الأقطاب المعدنية،
1419.455: اللي هما معادن الزنك والنحاس،
اللي احنا حاطيناها.
1421.767: "طب يا (أبو حميد)، لمّا هو
ما بيتفاعلش مع حاجة من الحاجات دي،
1424.085: حاطينه ليه؟ هي ناقصة لخطبة؟!"
1425.894: الـSalt Bridge دا، يا عزيزي، مهمته الأساسية،
إنه يعادل الشحنات اللي ممكن تتراكم في المحاليل.
1432.25: فمثلًا، لو ملينا الأنبوبة دي بمحلول ميّه بملح،
بتاع الأكل بتاعنا العادي، كلوريد الصوديوم،
1436.612: اللي بيدوب في الميّه، ويتحول الملح
لأيونات صوديوم موجبة وأيونات كلوريد سالبة،
1441.404: وظيفة الأيونات دي
إنها تتحرك براحتها بين الكبايتين
1444.645: عن طريق الـSalt Bridge دا.
1445.87: فتقوم أيونات الصوديوم الموجبة متحركة
عن طريق الـSalt Bridge دا،
1449.947: ناحية الكباية اللي عمّالة تراكم شحنة سالبة،
الكباية بتاعت النحاس،
1453.776: فتقوم معادلة الشحنة.
1455.038: "(أبو حميد)، هو ليه أيونات الصوديوم
بتروح لأيونات الكبريتات؟"
1457.89: عزيزي المشاهد، مش دي موجبة ودي سالبة؟
والموجب يحب السالب والسالب يحب الموجب؟
1461.6: سيبهم يحبوا في بعض!
1462.331: نفس الحكاية بتحصل
مع أيونات الـChloride السالبة،
1464.818: بتقوم متحركة عن طريق الـSalt Bridge
1466.236: تجاه الكباية اللي عمّالة تراكم شحنة موجبة،
اللي هي الكباية بتاعت الزنك، وتعادلها.
1470.59: طبعًا، يا عزيزي، مش ضرروي إن احنا نستخدم
الـNaCl، أو كلوريد الصوديوم،
1474.195: ممكن نستخدم كلوريد بوتاسيوم،
أو كبريتات الصوديوم، براحتك!
1477.216: المهم إنه يبقى مركب في حاله،
ما يتفاعلش مع حاجة.
1480.211: ويظبّط الشحنات من غير شوشرة.
1482.776: على أد ما البطاريات، يا عزيزي،
اختراع مذهل وعبقري،
1485.837: على أد ما المبادئ اللي بتشتغل بيها
ما اتغيرتش من وقت "فولتا"، في القرن الـ18.
1491.202: أقطاب معدنية بينهم فرق
في الـElectromotive Series،
1494.978: فواحد فيهم عايز يدّي إلكتروناته،
والتاني عايز ياخد إلكترونات.
1498.233: لو الأقطاب دي في محلول إلكتروليتي،
Electrolyte يعني
1501.749: اللي هو تعريفه يعني،
محلول بيسمح بحركة الأيونات بحرّية.
1505.173: ووصلنا الـElectrodes أو الأقطاب
بشكل معيّن ببعض،
1508.923: هتلاقي بقى عندك Flow إلكترونات،
أو ما يُعرف بالكهربا.
1512.074: طبعًا، شكل البطاريات اختلف كتير عن زمان،
1514.392: فمثلًا، بدل الـElectrodes النحاس،
ممكن نستخدم الـMercury، أو الزئبق،
1517.777: ونحطه مع الزنك في محلول هيدروكسيد البوتاسيوم،
ونعمل بطارية الزئبق،
1522.855: اللي بنستخدمها في سماعات الودان
والساعات والكاميرات.
1526.306: أو ممكن نستخدم معدن الرصاص الـLead،
وثاني أكيد الرصاص،
1530.603: في محلول حمض الكبريتيك
اللي هو الـSulphuric Acid،
1533.663: فنعمل بطارية العربية.
1535.277: اللي مش بس بتطلّع كهربا بتمشي العربية، لأ،
1538.131: دي كمان ممكن تتشحن تاني بعد ما تفضى،
ونستخدمها من جديد.
1541.996: أو ممكن نستخدم أعلى معدن
في الـElectromotive Series، اللي هو الليثيوم،
1547.009: عشان نعمل بيه الـLithium Ion Battery،
في غاية الأهمية دي، يا عزيزي.
1550.212: النوع دا من البطاريات
هو يمكن الأقوى في العالم، لحد دلوقتي.
1554.053: لأنها بتتميز إنها بتقدر تخزن
كميات كبيرة أوي من الطاقة في حجم صغير،
1557.777: وعمرها الافتراضي طويل،
1559.108: وممكن تتشحن وتتفرغ كتير
من غير ما أدائها يتأثر.
1562.204: ووزنها خفيف مقارنةّ بالاختيارات التانية.
1564.756: دا، يا عزيزي، بيخلّيها مرشح مثالي،
1566.386: عشان نستخدمها
في بطاريات الـ"لابتوبات" والـ"موبايلات".
1569.131: طبعًا، المزايا دي كلها
خلقت حواليها سوق تنافسي شرس،
1572.516: وصلت قيمته حوالي 66 مليار دولار في 2021.
1575.538: ومتوقع إن هو يوصل
لأكتر من رُبع تريليون دولار في 2030.
1579.978: وطبعًا الأرقام دي
مرشحة إنها تزيد أكتر من كدا، وبقوة.
1582.921: خصوصًا، مع التطور والتوسع المستمر
في مجال إنتاج العربيات الكهربا.
1587.126: الـ"تسلا" بقى والـ"لوسيد" والـ"ريفيان"،
1588.858: والعربيات الـBYD،
والعربيات اللي في كل حتة بالكهربا دلوقتي.
1592.374: بالمناسبة، يا عزيزي، BYD من أكبر الشركات
اللي بتصنع بطاريات في العالم.
1596.841: شركة BYD.
شركة خطر، يا عزيزي، وفي غاية الأهمية.
1599.226: افتكر هذه الشركة، يا عزيزي،
هنفتكرها قُدّام.
1600.878: دا غير طبعًا العربية الـBYD
هي الأكثر انتشارًا وسط سواقين "أوبر" في "مصر".
1604.953: تطلب "أوبر"، يجيلك BYD، معروفة.
1606.413: ولكن، يا عزيزي، بعيدًا عن المستقبل دلوقتي،
وبعيدًا عن "أوبر"،
1608.926: لو خدنا خطوة كدا لورا،
وتذكرنا بدايات القرن الـ20،
1612.051: هنكتشف إن البطاريات لعبت دور محوري
في تطوير أنظمة النقل والاتصالات والكهربا.
1617.051: اللي أعادوا تشكيل ملامح العالم الحديث كله.
1620.333: إلا إنها غالبًا ما بتتقدرش وبنتجاهلها.
1622.872: على الرغم من إن البطاريات زمان
كانت بتخزن طاقة أقل بكتير من دلوقتي
1626.452: وأداءها أو جودتها برضه أقل من دلوقتي،
1629.304: إلا إنها كانت عنصر أساسي
لاختراعات بجد غيّرت في العالم.
1632.416: يعني مثلًا، في بدايات القرن الـ20،
خلّيني أقولّك، يا عزيزي، مفاجأة،
1634.955: إن عربيات الكهربا كانت بالفعل موجودة
في "فرنسا" و"ألمانيا" و"إنجلترا".
1639.122: - "قبل (إيلون ماسك) يا (أبو حميد)؟"
- قبل "إيلون ماسك" يا "أبو حميد".
1641.517: قبل "إيلون ماسك" بأكتر من 100 سنة.
1642.898: تركب عربيتك الكهربا انت وصحابك بكل فخامة،
وممكن تمشي بيكم بتاع 120 كيلو، بشحنة واحدة.
1648.9: وسرعتها ممكن توصل لـ30 كيلومتر في الساعة.
1652.234: دا طبعًا، يا عزيزي،
بنتكلم على القرن الـ19 وبدايات القرن الـ20،
1654.953: فالكلام دا يعني كان فوق العظمة،
1656.4: لكن للأسف، يا عزيزي،
ما حدش بيفتكر البطارية!
1658.158: ولا حد بيفتكر أهميتها
في تشغيل أنظمة التليفونات القديمة والتلغراف.
1661.908: واستخدامها في محطات الكهربا
عشان نقدر نطلّع كهربا منتظمة.
1664.773: فيا عزيزي، أنا عايز أقولّك يعني،
إن أنا لقيت البطارية نايمة، قلت أدّيها لقطة.
1667.611: بس، يا عزيزي، انتهى درس النهاردة.
روّح البيت بقى، ذاكر كويس.
1670.699: حل امتحانات كتير بقى، امتحانات 2008
امتحان 2013،
1674.058: امتحانات "السودان" على أد ما تقدر. هه؟
1675.659: بس، هتذاكر كويس،
واقرا الجرنال، عشان بييجي فيه أسئلة حلوة.
1678.355: بس، يا عزيزي، إيه تاني؟
ما تنساش تحاسب بقى برة.
1681.415: مع الـAssistant برة، هياخد منك الحساب.
1683.081: "إيه يا (أبو حميد)؟ أنا كنت فاكر دي ببلاش!"
1684.865: مفيش حاجة ببلاش!
1687.105: مفيش، يا عزيزي، Free Lunch.
أنا ما بدّيش Free Lunch!
1689.175: "(أبو حميد)، مش معايا فكة!"
1690.308: آه، ما أنا عايز صحيح، عادي. هات ميتينات!
1691.779: بس كدا، يا عزيزي، أخيرًا، وليس آخرًا،
1693.105: ما تنساش تشوف الحلقات الللي فاتت،
تشوف الحلقات الجديدة،
1694.982: تنزل تبص على المصادر،
لو احنا على الـ"يوتيوب"، نشترك على القناة.
1696.675: حاجة أخيرة، يا عزيزي.
1697.536: عايز تختار أصعب موضوع عندك في المنهج،
وتكتبه في التعليقات،
1702.981: وأكتر موضوع هياخد "لايكات"،
هفكر، يمكن أعمل عنه حلقة.
1707.25: يمكن. أنا حبيت، يا عزيزي، موضوع الشرح.
1709.632: يلّا، "هقوم" أنا بقى. "فولتكم" بعافية!
1713.279: Bye Bye يا عزيزي. Goodluck.
